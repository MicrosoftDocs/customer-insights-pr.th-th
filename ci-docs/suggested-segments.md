---
title: เซ็กเมนต์ที่แนะนำตามการวัด (พรีวิว)
description: ให้การเรียนรู้เกี่ยวกับเครื่องช่วยคุณค้นหาเซ็กเมนต์ใหม่ ๆ ที่น่าสนใจตามแอตทริบิวต์ของลูกค้า
ms.date: 10/15/2021
ms.reviewer: mhart
ms.subservice: audience-insights
ms.topic: how-to
author: JimsonChalissery
ms.author: jimsonc
manager: shellyha
searchScope:
- ci-segment-suggestions
- customerInsights
ms.openlocfilehash: e3f504827029afa12c65ec6f065a62606aaa823f
ms.sourcegitcommit: 8a28e9458b857adf8e90e25e43b9bc422ebbb2cd
ms.translationtype: HT
ms.contentlocale: th-TH
ms.lasthandoff: 07/18/2022
ms.locfileid: "9170980"
---
# <a name="suggested-segments-based-on-measures-preview"></a>เซ็กเมนต์ที่แนะนำตามการวัด (พรีวิว)

ค้นพบเซ็กเมนต์ลูกค้าที่น่าสนใจด้วยความช่วยเหลือของแบบจำลอง AI คุณลักษณะการเรียนรู้เกี่ยวกับเครื่องนี้จะแนะนำเซ็กเมนต์ตามการวัดหรือแอตทริบิวต์ของลูกค้า ซึ่งสามารถช่วยปรับปรุง ตัวบ่งชี้ประสิทธิภาพหลัก (KPI) ของคุณหรือเข้าใจอิทธิพลของแอตทริบิวต์ในบริบทของแอตทริบิวต์อื่น ๆ ได้ดีขึ้น

> [!NOTE]
> คุณลักษณะเซ็กเมนต์ที่แนะนำใช้วิธีการอัตโนมัติในการประเมินข้อมูลและทำการคาดคะเนตามข้อมูลนั้น ดังนั้นจึงสามารถใช้เป็นวิธีการสร้างโปรไฟล์ตามเงื่อนไขที่กำหนดโดยข้อบังคับทั่วไปเกี่ยวกับการคุ้มครองข้อมูล ("GDPR") การใช้คุณลักษณะนี้เพื่อประมวลผลข้อมูลของคุณอาจอยู่ภายใต้ GDPR หรือกฎหมายหรือข้อบังคับอื่น ๆ คุณมีหน้าที่รับผิดชอบในการตรวจสอบว่าคุณใช้ Dynamics 365 Customer Insights รวมถึงคุณลักษณะ ปฏิบัติตามกฎหมายและข้อบังคับที่เกี่ยวข้องทั้งหมด รวมถึงกฎหมายที่เกี่ยวข้องกับความเป็นส่วนตัว ข้อมูลส่วนบุคคล ข้อมูลไบโอเมตริก การปกป้องข้อมูล และการรักษาความลับของการสื่อสาร

:::image type="content" source="media/suggested-segments.png" alt-text="หน้าเซ็กเมนต์ที่แนะนำที่แสดงรายละเอียดของข้อเสนอแนะในบานหน้าต่างด้านข้าง":::

## <a name="suggested-segments-to-improve-your-kpis"></a>เซ็กเมนต์แนะนำเพื่อปรับปรุง KPI ของคุณ

ถ้าคุณใช้ [การวัดที่สร้างขึ้น](measures.md) เพื่อช่วยติดตาม KPI ของคุณ สร้างเซ็กเมนต์เพื่อดูอิทธิพลที่มีต่อ KPI คุณสามารถใช้ข้อมูลนี้เพื่อเรียกใช้แคมเปญที่ตรงเป้าหมาย

ตัวอย่างเช่น คุณติดตามการวัดที่เรียกว่า *TotalSpendPerCustomer* ในฐานะธุรกิจ คุณต้องการเห็นตัวเลขนี้เติบโต เมื่อเลือกการวัดเป็นแอตทริบิวต์หลัก ให้เลือกแอตทริบิวต์ที่คุณต้องการประเมินอิทธิพล เอาเป็นว่า *ระดับสมาชิก* *ระยะเวลาการเป็นสมาชิก* และ *อาชีพ* จากนั้น Customer Insights สามารถแนะนำเซ็กเมนต์ที่บอกคุณได้ว่าใครคือผู้ที่มีอิทธิพลสูงสุดของการวัดผลนั้น ตัวอย่างเช่น *นักบัญชี* ซึ่งเป็นสมาชิกระดับ *ทอง* และผู้ที่อยู่กับธุรกิจของคุณ *อย่างน้อยห้าปี* เป็นผู้มีอิทธิพลรายใหญ่ที่สุดของ *TotalSpendPerCustomer* คุณจะได้รับขนาดเซ็กเมนต์โดยประมาณสำหรับทุกข้อเสนอแนะ คุณสามารถใช้ข้อมูลนี้เพื่อสร้างแคมเปญสำหรับกลุ่มเป้าหมาย

## <a name="understand-what-influences-a-customer-attribute"></a>ทำความเข้าใจว่าอะไรมีอิทธิพลต่อแอตทริบิวต์ของลูกค้า

คุณสามารถเลือกแอตทริบิวต์ของลูกค้าแทนการวัดเป็นแอตทริบิวต์หลัก ขึ้นกับแอตทริบิวต์ต์ที่ส่งผลกระทบที่คุณเลือก แบบจำลอง AI จะสร้างชุดข้อเสนอแนะที่แสดงให้เห็นว่าแอตทริบิวต์ที่เลือกมีผลต่อแอตทริบิวต์หลักอย่างไร

ตัวอย่างเช่น คุณเลือก *สมาชิกคะแนนสะสม (ใช่/ไม่ใช่)* เป็นแอตทริบิวต์หลัก *อายุงาน* *อาชีพ* และ *จำนวนตั๋วการสนับสนุน* ถูกตั้งค่าเป็นแอตทริบิวต์ที่ส่งผลกระทบอื่น ๆ แบบจำลอง AI สามารถแนะนำเซ็กเมนต์ที่ระบุว่าผู้เชี่ยวชาญด้านไอทีส่วนใหญ่ที่ดำรงตำแหน่งมากกว่าสองปีเป็นสมาชิกคะแนนสะสม ข้อเสนอแนะอื่นสามารถเน้นว่านักบัญชีที่มีวาระการดำรงตำแหน่งมากกว่าหนึ่งปีและตั๋วการสนับสนุนน้อยกว่าสามใบเป็นสมาชิกคะแนนสะสม

## <a name="artificial-intelligence-usage"></a>การใช้ปัญญาประดิษฐ์

การใช้แอตทริบิวต์หลักและแอตทริบิวต์ที่ส่งผลกระทบ อัลกอริทึมแผนผังการตัดสินใจจะแนะนำเซ็กเมนต์ที่น่าสนใจ ข้อเสนอแนะเป็นไปตามกฎหรือรูปแบบที่อัลกอริทึม AI เลือกขึ้นมา เฉพาะเซ็กเมนต์ที่แตกต่างอย่างมีนัยสำคัญจากประชากรโดยเฉลี่ยเท่านั้นที่จะแสดงเป็นข้อเสนอแนะ การเปรียบเทียบกับประชากรโดยเฉลี่ยจะขึ้นอยู่กับการวัดหรือแอตทริบิวต์หลักที่เลือก

### <a name="responsible-ai"></a>AI ที่มีความรับผิดชอบ

ด้วยเซ็กเมนต์ที่แนะนำ คุณสามารถเลือกแอตทริบิวต์เพื่อสร้างเซ็กเมนต์ใหม่และประมวลผลข้อมูลที่คุณเลือกได้ เมื่อเลือกแอตทริบิวต์ รวมถึงคุณลักษณะที่ละเอียดอ่อน เช่น เชื้อชาติ รสนิยมทางเพศ หรือเพศ คุณต้องแน่ใจว่าคุณสามารถและควรประมวลผลข้อมูลนั้น คุณมีหน้าที่รับผิดชอบในการปฏิบัติตามกฎหมายที่เกี่ยวข้องกับองค์กรของคุณและปฏิบัติตามหลักการและนโยบายความเป็นส่วนตัวขององค์กรของคุณ

### <a name="different-results-for-primary-attributes-with-categorical-and-numeric-values"></a>ผลลัพธ์ที่แตกต่างกันสำหรับแอตทริบิวต์หลักที่มีค่าหมวดหมู่และตัวเลข

ข้อเสนอแนะขเซ็กเมนต์จะแตกต่างกันหากคุณเลือกแอตทริบิวต์ตัวเลขหรือแอตทริบิวต์หมวดหมู่เป็นแอตทริบิวต์หลัก ค่าในแอตทริบิวต์หมวดหมู่ประกอบด้วยสองหมวดหมู่หรือชนิดขึ้นไป แอตทริบิวต์ตัวเลขประกอบด้วยข้อมูลเชิงปริมาณและมีการวัดที่เกี่ยวข้อง

ด้วยแอตทริบิวต์ตัวเลข เช่น *รายได้ต่อปี* หรือ *ระยะเวลาการเป็นสมาชิก* ในฐานะแอตทริบิวต์หลัก ระบบจะแนะนำเซ็กเมนต์ที่มีค่าเฉลี่ยสูงหรือต่ำกว่าของแอตทริบิวต์ตัวเลขเมื่อเปรียบเทียบกับลูกค้าทั้งหมด

คุณลักษณะที่เป็นหมวดหมู่ เช่น *ความพึงพอใจของลูกค้า* เนื่องจากแอตทริบิวต์หลักส่งผลให้กลุ่มที่แนะนำซึ่งมีเปอร์เซ็นต์ที่สูงกว่าหรือต่ำกว่าของลูกค้าที่อยู่ในหมวดหมู่หนึ่ง ๆ เมื่อเทียบกับเปอร์เซ็นต์ของลูกค้าทั้งหมดที่อยู่ในหมวดหมู่เดียวกันนั้น ตัวอย่างเช่น *ความพึงพอใจของลูกค้า* ได้รับเลือกให้เป็นแอตทริบิวต์หลักและประกอบด้วยสามประเภท (*ต่ำ* *ปานกลาง* และ *สูง*) สำหรับแต่ละประเภท คุณจะเห็นการแนะนำเซ็กเมนต์ที่มีเปอร์เซ็นต์ลูกค้าที่อยู่ในประเภทนั้นสูงกว่าหรือต่ำกว่าเมื่อเปรียบเทียบกับสัดส่วนของลูกค้าทั้งหมดในประเภทเดียวกัน ถ้า 22% ของลูกค้าทั้งหมดมีความพึงพอใจ *สูง* เฉพาะกลุ่มที่มีสัดส่วนลูกค้าที่มีความพึงพอใจ *สูง* สูงกว่าหรือน้อยกว่าเมื่อเทียบกับ 22% ได้รับการแนะนำสำหรับประเภทนั้น ในทำนองเดียวกัน จะมีการแนะนำเซ็กเมนต์สำหรับหมวดหมู่อื่น ๆ (*ต่ำ* และ *ปานกลาง*) หากมีนัยสำคัญทางสถิติ

> [!NOTE]
> ปัจจุบัน เราสนับสนุนเฉพาะแอตทริบิวต์หมวดหมู่หลักที่มีไม่เกิน 10 หมวดหมู่ หากคุณต้องการดูข้อเสนอแนะเซ็กเมนต์ตามแอตทริบิวต์หลักที่มีมากกว่า 10 หมวดหมู่ เราขอแนะนำให้จัดกลุ่มบางหมวดหมู่เพื่อลดจำนวนหมวดหมู่ให้เหลือไม่เกิน 10 หมวดหมู่ ข้อจำกัดนี้ใช้กับแอตทริบิวต์หลักเท่านั้น สำหรับแอตทริบิวต์หมวดหมู่ที่ส่งผลกระทบ ปัจจุบันเรารองรับได้สูงสุด 100 หมวดหมู่

## <a name="generate-suggested-segments"></a>สร้างเซ็กเมนต์แนะนํา

1. ไปที่ **เซ็กเมนต์** และเลือกแท็บ **ข้อเสนอแนะ (พรีวิว)**

1. เลือก **ค้นหาข้อเสนอแนะใหม่** แล้วเลือก **ปรับปรุงการวัด/เมตริก** เลือก **เริ่มต้น**

   :::image type="content" source="media/suggested-segments-measure.png" alt-text="การเลือกปรับปรุงการวัดในเซ็กเมนต์ที่แนะนำ":::

1. เลือกแอตทริบิวต์ลูกค้าหรือการวัดเป็นแอตทริบิวต์หลัก และเลือก **ถัดไป**

1. เลือกแอตทริบิวต์ที่ส่งผลกระทบและเลือก **เรียกใช้**

   > [!TIP]
   > การเลือกแอตทริบิวต์ที่ส่งผลกระทบหลายรายการช่วยเพิ่มโอกาสในการประเมินว่าแอตทริบิวต์มีอิทธิพลต่อแอตทริบิวต์หลักอย่างไร อย่ารวมแอตทริบิวต์ที่ไม่มีผลต่อกระทบแอตทริบิวต์หลัก ตัวอย่างเช่น หากลูกค้าทั้งหมดของคุณมาจากประเทศใดประเทศหนึ่ง อย่ารวมแอตทริบิวต์ *ประเทศ* เนื่องจากจะไม่มีผลกระทบใด ๆ กับผลลัพธ์

ขึ้นอยู่กับจำนวนโปรไฟล์ลูกค้าและแอตทริบิวต์ที่เลือก อาจใช้เวลาสักครู่ในการประมวลผลแอตทริบิวต์ที่เลือก

## <a name="manage-suggested-segments"></a>จัดการเซ็กเมนต์ที่แนะนํา

ไปที่ **เซ็กเมนต์** แล้วเลือกแท็บ **ข้อเสนอแนะ (พรีวิว)** ในส่วน **ข้อเสนอแนะเซ็กเมนต์ตามแอตทริบิวต์** ให้เลือกเซ็กเมนต์ที่แนะนำเพื่อดูการดำเนินการที่มีอยู่

- **ดู** รายละเอียดเซ็กเมนต์ที่แนะนำและค่าหรือกฎแอตทริบิวต์ที่โมเดล AI ได้เรียนรู้
- **บันทึกเป็นเซ็กเมนต์** ข้อเสนอแนะจะเป็นเซ็กเมนต์ โดยแสดงบนแท็บ **ทุกเซ็กเมนต์** และสามารถ [รีเฟรช แก้ไข หรือลบ](segments.md) ได้
- **แก้ไขแอตทริบิวต์** และแก้ไขแอตทริบิวต์ที่กำหนดค่าไว้ซึ่งจะแทนที่ข้อเสนอแนะปัจจุบัน
- **รีเฟรชข้อเสนอแนะ** เพื่อรีเฟรชข้อเสนอแนะในขณะที่ยังคงแอตทริบิวต์ที่กำหนดค่าไว้

## <a name="limitations"></a>ข้อจำกัด

1. ขนาดเซ็กเมนต์โดยประมาณไม่ตรงกัน: หากคุณเลือกแอตทริบิวต์หลักที่มีค่าว่าง อาจส่งผลต่อขนาดเซ็กเมนต์โดยประมาณในข้อเสนอแนะเซ็กเมนต์ เมื่อบันทึกเซ็กเมนต์ดังกล่าว ขนาดของเซ็กเมนต์จริงอาจแตกต่างจากค่าประมาณเดิม

2. แอตทริบิวต์หลักชนิดบูลีนไม่ทำงาน: ขณะนี้เราสนับสนุนเฉพาะข้อมูลชนิดสตริงและตัวเลขเป็นแอตทริบิวต์หลัก

3. เซ็กเมนต์แนะนำไม่แตกต่างกันเพียงพอ: โปรดทราบว่าแอตทริบิวต์ที่เลือกและการกระจายค่าของแอตทริบิวต์เหล่านั้นมีผลต่อผลลัพธ์ คุณสามารถเปลี่ยนแอตทริบิวต์ที่ส่งผลกระทบหรือแม้แต่แอตทริบิวต์หลักเพื่อให้ได้ผลลัพธ์ที่แตกต่างกัน

[!INCLUDE [footer-include](includes/footer-banner.md)]