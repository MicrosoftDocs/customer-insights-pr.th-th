---
title: ตัวเชื่อมต่อ Power BI (พรีวิว)
description: เรียนรู้วิธีการใช้ตัวเชื่อมต่อ Dynamics 365 Customer Insights ใน Power BI
ms.date: 07/25/2022
ms.reviewer: mhart
ms.subservice: audience-insights
ms.topic: how-to
author: stefanie-msft
ms.author: sthe
manager: shellyha
ms.openlocfilehash: 656a695b8b3f1ec2b5fbaad69feba7f1f0b73dee
ms.sourcegitcommit: 594081c82ca385f7143b3416378533aaf2d6d0d3
ms.translationtype: HT
ms.contentlocale: th-TH
ms.lasthandoff: 07/27/2022
ms.locfileid: "9196693"
---
# <a name="power-bi-connector-preview"></a>ตัวเชื่อมต่อ Power BI (พรีวิว)

สร้างการจัดรูปแบบการแสดงสำหรับข้อมูลของคุณด้วย Microsoft Power BI Desktop สร้างข้อมูลเชิงลึกเพิ่มเติมและสร้างรายงานด้วยข้อมูลลูกค้าแบบรวมของคุณ

## <a name="prerequisites"></a>ข้อกำหนดเบื้องต้น

- โปรไฟล์ลูกค้าแบบรวม
- รุ่นล่าสุดของ [Microsoft Power BI Desktop](https://powerbi.microsoft.com/desktop/) ติดตั้งอยู่บนคอมพิวเตอร์ของคุณ [เรียนรู้เพิ่มเติมเกี่ยวกับ Power BI Desktop](/power-bi/desktop-what-is-desktop)

## <a name="configure-the-connector-for-power-bi"></a>กำหนดค่าตัวเชื่อมต่อสำหรับ Power BI

1. ใน Power BI Desktop เลือก **ไฟล์** > **รับข้อมูล**

1. เลือก **ดูเพิ่มเติม** และค้นหาสำหรับ **Dynamics 365 Customer Insights**

1. เลือก **เชื่อมต่อ**

1. **เข้าสู่ระบบ** ด้วยบัญชีองค์กรเดียวกันกับที่คุณใช้สำหรับ Customer Insights และเลือก **เชื่อมต่อ**
   > [!NOTE]
   > บัญชีที่คุณระบุในขั้นตอนนี้ใช้เพื่อดึงข้อมูลจาก Customer Insights และไม่จำเป็นต้องเป็นบัญชีเดียวกับที่คุณลงชื่อเข้าใช้ Power BI หากต้องการรีเซ็ตบัญชีที่ใช้ในการดึงข้อมูล ให้เปิด Power BI และไปที่ **ไฟล์** > **ตัวเลือก** > **การตั้งค่า** > **การตั้งค่าแหล่งข้อมูล** ในรายการแหล่งข้อมูล เลือก **เข้าสู่ระบบ Dynamics 365 Customer Insights** และเลือก **ล้างสิทธิ์**  

1. ในกล่องโต้ตอบ **ตัวนำทาง** ดูรายการสภาพแวดล้อมทั้งหมดที่คุณสามารถเข้าถึงได้ ขยายสภาพแวดล้อมและเปิดโฟลเดอร์ใดๆ (เอนทิตี, การวัด, เซ็กเมนต์, การเพิ่มความสมบูรณ์) ตัวอย่างเช่น เปิดโฟลเดอร์ **เอนทิตี** เพื่อดูเอนทิตีทั้งหมดที่คุณสามารถนำเข้าได้

   :::image type="content" source="media/power-bi-navigator.png" alt-text="ตัวนำทางตัวเชื่อมต่อ Power BI":::

1. เลือกช่องทำเครื่องหมายถัดจากเอนทิตีที่จะรวมและ **โหลด** คุณสามารถเลือกหลายเอนทิตีจากหลายสภาพแวดล้อม

   กล่องโต้ตอบจะแสดงขณะที่โหลดเอนทิตีของคุณ เมื่อโหลดเอนทิตีที่คุณเลือกทั้งหมดแล้ว ให้ใช้ความสามารถของ Power BI เพื่อแสดงภาพข้อมูล

## <a name="large-data-sets"></a>ชุดข้อมูลขนาดใหญ่

ตัวเชื่อมต่อ Customer Insights สำหรับ Power BI ได้รับการออกแบบมาเพื่อทำงานกับชุดข้อมูลที่มีโปรไฟล์ลูกค้ามากถึง 1 ล้านโปรไฟล์ การนำเข้าชุดข้อมูลขนาดใหญ่อาจทำได้ แต่ใช้เวลานานและอาจหมดเวลาเนื่องจากข้อจำกัดของ Power BI สำหรับข้อมูลเพิ่มเติม โปรดดู [Power BI: คำแนะนำสำหรับชุดข้อมูลขนาดใหญ่](/power-bi/admin/service-premium-what-is#large-datasets)

### <a name="work-with-a-subset-of-data"></a>ทำงานกับชุดข้อมูลย่อย

ลองทำงานกับชุดย่อยของข้อมูลของคุณ ตัวอย่างเช่น สร้าง [เซ็กเมนต์](segments.md) แทนการส่งออกเรกคอร์ดลูกค้าทั้งหมดไปยัง Power BI

## <a name="troubleshooting"></a>การแก้ไขปัญหา

### <a name="customer-insights-environment-doesnt-show-in-power-bi"></a>สภาพแวดล้อม Customer Insights ไม่ปรากฏใน Power BI

สภาพแวดล้อมที่มีมากกว่าหนึ่ง [ความสัมพันธ์](relationships.md) กำหนดไว้ระหว่างสองเอนทิตีที่เหมือนกันใน Customer Insights จะไม่สามารถใช้ได้ในตัวเชื่อมต่อ Power BI

ระบุและลบความสัมพันธ์ที่ซ้ำกันได้

1. ไปที่ **ข้อมูล** > **ความสัมพันธ์** สำหรับสภาพแวดล้อมที่คุณพลาดไปใน Power BI
1. ระบุความสัมพันธ์ที่ซ้ำกัน:
   - ตรวจสอบว่ามีความสัมพันธ์มากกว่าหนึ่งรายการที่กำหนดระหว่างเอนทิตีสองรายการที่เหมือนกันหรือไม่
   - ตรวจสอบว่ามีความสัมพันธ์ที่สร้างขึ้นระหว่างเอนทิตีสองรายการที่ถูกรวมอยู่ในกระบวนการรวมหรือไม่ มีความสัมพันธ์โดยนัยที่กำหนดไว้ระหว่างเอนทิตีทั้งหมดที่รวมอยู่ในกระบวนการรวม
1. ลบความสัมพันธ์ที่ซ้ำกันที่ระบุ

หลังจากการลบความสัมพันธ์ที่ซ้ำกันออก ให้ลองกำหนดค่าตัวเชื่อมต่อ Power BI อีกครั้ง

### <a name="errors-on-date-fields-when-loading-entities-in-power-bi-desktop"></a>ข้อผิดพลาดในฟิลด์วันที่เมื่อโหลดเอนทิตีใน Power BI Desktop

เมื่อโหลดเอนทิตีที่มีฟิลด์ที่มีรูปแบบวันที่ เช่น MM/DD/YYYY คุณอาจพบข้อผิดพลาดเนื่องจากรูปแบบภาษาไม่ตรงกัน ความไม่ตรงกันนี้เกิดขึ้นเมื่อไฟล์ Power BI Desktop ของคุณตั้งค่าเป็นภาษาอื่นที่ไม่ใช่ภาษาอังกฤษ (สหรัฐอเมริกา) เนื่องจากฟิลด์วันที่ใน Customer Insights จะบันทึกในรูปแบบของสหรัฐอเมริกา

ไฟล์ Power BI Desktop มีการตั้งค่าภาษาเดียว ซึ่งจะใช้เมื่อเรียกดูข้อมูล ในการแก้ไขข้อผิดพลาดของวันที่ ให้ [ตั้งค่าที่ตั้งของไฟล์ .BPI](/power-bi/fundamentals/supported-languages-countries-regions#choose-the-language-or-locale-of-power-bi-desktop) เป็นภาษาอังกฤษ (สหรัฐอเมริกา)

[!INCLUDE [footer-include](includes/footer-banner.md)]
