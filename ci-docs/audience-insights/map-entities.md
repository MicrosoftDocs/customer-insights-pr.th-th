---
title: แมปเอนทิตีสำหรับการรวมข้อมูล
description: แมปข้อมูลเพื่อสร้างโปรไฟล์ลูกค้าแบบรวม
ms.date: 09/25/2020
ms.service: customer-insights
ms.subservice: audience-insights
ms.topic: tutorial
author: adkuppa
ms.author: adkuppa
ms.reviewer: mhart
manager: shellyha
ms.openlocfilehash: 570683876b10cb83d8af14552ca9bea9d80613575005d49a9af37cc16b8e75c9
ms.sourcegitcommit: aa0cfbf6240a9f560e3131bdec63e051a8786dd4
ms.translationtype: HT
ms.contentlocale: th-TH
ms.lasthandoff: 08/10/2021
ms.locfileid: "7034429"
---
# <a name="map-entities-and-attributes"></a>แม็ปเอนทิตีและแอตทริบิวต์

**แมป** เป็นขั้นตอนแรกในกระบวนการรวมข้อมูลของข้อมูลเชิงลึกกลุ่มเป้าหมาย การแม็ปประกอบด้วยสามระยะ:

- *การเลือกเอนทิตี*: ระบุเอนทิตีที่สามารถรวมได้ซึ่งนำไปสู่ชุดข้อมูลที่มีข้อมูลที่สมบูรณ์มากขึ้นเกี่ยวกับลูกค้าของคุณ
- *การเลือกแอตทริบิวต์*: สำหรับเอนทิตีแต่ละรายการ ให้ระบุคอลัมน์ที่คุณต้องการรวมและกระทบยอดในเฟส *การจับคู่* และ *การผสาน* คอลัมน์เหล่านี้เรียกว่า *แอตทริบิวต์*
- *คีย์หลักและการเลือกประเภทความหมาย*: สำหรับแต่ละเอนทิตี ให้ระบุแอตทริบิวต์ที่คุณต้องการกำหนดเป็นคีย์หลักสำหรับเอนทิตีนั้น และสำหรับแต่ละแอตทริบิวต์ ให้ระบุประเภทความหมายที่อธิบายแอตทริบิวต์นั้นได้ดีที่สุด

สำหรับข้อมูลเพิ่มเติมเกี่ยวกับโฟลว์ทั่วไปของการรวมตัวของข้อมูล ดู [รวม](data-unification.md)

## <a name="select-the-first-entities"></a>เลือกเอนทิตีแรก

1. ในข้อมูลเชิงลึกกลุ่มเป้าหมาย ให้ไปที่ **ข้อมูล** > **รวม** > **แมป**

2. เริ่มระยะการแม็ปโดยการเลือก **เลือกเอนทิตี**

3. เลือกเอนทิตีและแอตทริบิวต์ที่คุณต้องการใช้ในระยะ *การจับคู่* และ *การผสาน* คุณสามารถเลือกแอตทริบิวต์ที่ต้องการทีละรายการจากเอนทิตีหรือรวมแอตทริบิวต์ทั้งหมดจากเอนทิตีโดยการเลือกกล่องกาเครื่องหมาย **รวมทุกฟิลด์** ในระดับเอนทิตี เราขอแนะนำให้เลือกเอนทิตีอย่างน้อยสองรายการเพื่อประโยชน์จากกระบวนการรวมตัวของข้อมูล

   > [!div class="mx-imgBorder"]
   > ![เพิ่มตัวอย่างเอนทิตี](media/data-manager-configure-map-add-entities-example.png "เพิ่มตัวอย่างเอนทิตี")

   ในตัวอย่างนี้เรากำลังเพิ่มเอนทิตี **eCommerceContacts** และ **loyCustomers** เมื่อเลือกเอนทิตีเหล่านี้คุณจะได้รับข้อมูลเชิงลึกว่าลูกค้าธุรกิจออนไลน์รายใดเป็นสมาชิกโปรแกรมความภักดี
   
   คุณสามารถค้นหาคำหลักในแอตทริบิวต์และเอนทิตีทั้งหมดเพื่อเลือกแอตทริบิวต์ที่จำเป็นที่คุณต้องการแม็ป
   
     > [!div class="mx-imgBorder"]
   > ![ตัวอย่างฟิลด์การค้นหา](media/data-manager-configure-map-search-fields-example.png "ตัวอย่างฟิลด์การค้นหา")

4. เลือก **นำไปใช้** เพื่อยืนยันการเลือกของคุณ

## <a name="select-primary-key-and-semantic-type-for-attributes"></a>เลือกคีย์หลักและประเภทความหมายสำหรับแอตทริบิวต์

หลังจากเลือกเอนทิตีของคุณแล้ว หน้า **แม็ป** จะแสดงรายการเอนทิตีที่เลือกสำหรับการตรวจสอบของคุณ กำหนดคีย์หลักสำหรับเอนทิตีและระบุประเภทความหมายสำหรับแอตทริบิวต์ในเอนทิตี

- **คีย์หลัก**: เลือกแอตทริบิวต์หนึ่งรายการเป็นคีย์หลักสำหรับเอนทิตีแต่ละรายการของคุณ เพื่อให้แอตทริบิวต์เป็นคีย์หลักที่ถูกต้อง ไม่ควรมีค่าที่ซ้ำกัน ค่าที่ขาดหายไป หรือค่า null แอตทริบิวต์ประเภทข้อมูลสตริง จำนวนเต็ม และ GUID ได้รับการสนับสนุนเป็นคีย์หลักและจะแสดงในฟิลด์ให้คุณเลือก

- **ชนิดความหมายของแอตทริบิวต์**: ประเภทของแอตทริบิวต์ของคุณ เช่น ที่อยู่อีเมล หรือชื่อ ในการใช้โมเดล AI สำหรับการคาดคะเนความหมายที่ชาญฉลาด ช่วยประหยัดเวลาและปรับปรุงความแม่นยำ ให้ตั้งค่า **การแม็ปอัจฉริยะ** เป็น **เปิด** การแม็ปอัจฉริยะเน้นคำแนะนำความหมายที่ใช้ AI ในฟิลด์ **ประเภท** หากคุณตั้งค่าเป็น **ปิด** คุณจะเห็นคำแนะนำการแม็ปปกติของเรา คุณสามารถเลือกประเภทความหมายใดก็ได้จากรายการตัวเลือกที่มีอยู่และแทนที่การเลือกที่แนะนำ

> [!div class="mx-imgBorder"]
> ![ชนิดแอตทริบิวต์และการคาดคะเนความหมาย](media/data-manager-configure-map-add-attributes-semantic-prediction.png "ประเภทแอตทริบิวต์และการคาดคะเนความหมาย")

นอกจากนี้ ยังสามารถเพิ่มชนิดความหมายแบบกำหนดเองได้ด้วย เลือกฟิลด์ชนิดสำหรับแอตทริบิวต์นั้น และพิมพ์ชื่อชนิดความหมายที่กำหนดเองของคุณ ด้วยวิธีนี้ คุณยังสามารถเปลี่ยนชนิดของแอตทริบิวต์ที่ถูกระบุโดยระบบ

แอตทริบิวต์ทั้งหมดที่ระบุประเภทความหมายโดยอัตโนมัติจะถูกจัดกลุ่มในส่วน **ตรวจสอบฟิลด์ที่แม็ป** ตรวจสอบแอตทริบิวต์เหล่านี้และประเภทความหมายเนื่องจากจะใช้เพื่อรวมเอนทิตีของคุณในขั้นตอนการรวมของการรวมข้อมูล

แอตทริบิวต์ที่ไม่ได้แม็ปกับประเภทความหมายโดยอัตโนมัติจะถูกจัดกลุ่มในส่วน **กำหนดข้อมูลในฟิลด์ที่ไม่ได้แม็ป** เลือกฟิลด์ประเภทความหมายสำหรับแอตทริบิวต์ที่ไม่ได้แม็ป หรือป้อนชื่อประเภทแอตทริบิวต์ที่กำหนดเองของคุณ

> [!div class="mx-imgBorder"]
> ![คีย์หลักและชนิดของแอททริบิวต์](media/data-manager-configure-map-add-attributes.png "คีย์หลักและชนิดของแอททริบิวต์")

> [!NOTE]
> ฟิลด์หนึ่งควรจับคู่กับประเภทความหมาย Person.FullName เพื่อเติมชื่อลูกค้าในบัตรลูกค้า มิเช่นนั้น บัตรลูกค้าจะไม่ปรากฏชื่อ 

## <a name="add-and-remove-attributes-and-entities"></a>เพิ่มและลบแอตทริบิวต์และเอนทิตี

1. บน **รวม** > **แม็ป** เลือก **แก้ไขฟิลด์**

2. ในบานหน้าต่าง **แก้ไขฟิลด์** ให้เพิ่มหรือลบแอตทริบิวต์และเอนทิตี ใช้การค้นหาหรือเลื่อนเพื่อค้นหาและเลือกแอตทริบิวต์และเอนทิตีที่คุณสนใจ คุณไม่สามารถลบแอตทริบิวต์หรือเอนทิตีได้หากจับคู่แล้ว

   > [!div class="mx-imgBorder"]
   > ![เพิ่มหรือเอาแอตทริบิวต์ออก](media/configure-data-map-edit.png "เพิ่มหรือเอาแอตทริบิวต์ออก")

3. เลือก **ใช้**

## <a name="add-images-to-profiles"></a>เพิ่มภาพในโปรไฟล์

หากเอนทิตีมี URL ที่เผยแพร่สู่สาธารณะไปยังภาพโปรไฟล์หรือโลโก้ คุณสามารถเพิ่มเอนทิตีไปยังโปรไฟล์ลูกค้าแบบรวม

เลือกเอนทิตีและค้นหาฟิลด์ที่มี URL ไปยังภาพโปรไฟล์ ในฟิลด์การนำเข้า **ประเภท** ให้ป้อนค่าต่อไปนี้: 
- สำหรับบุคคล: Person.ProfileImage
- สำหรับองค์กร: Organization.LogoImage

ดำเนินการต่อด้วยขั้นตอนการรวมและตรวจสอบให้แน่ใจว่ามีการเพิ่มแอตทริบิวต์ที่มี URL รูปภาพในขั้นตอน [ผสาน](merge-entities.md)

## <a name="set-attributes-for-organizations"></a>ตั้งค่าแอตทริบิวต์สำหรับองค์กร

สำหรับองค์กร (แสดงตัวอย่าง) ควรแม็ปชนิดแอตทริบิวต์ไปยัง "Organization.Name"
> [!div class="mx-imgBorder"]
> ![คีย์หลักและชนิดของแอททริบิวต์ B2B](media/configure-data-map-edit-b2b.png "คีย์หลักและชนิดของแอททริบิวต์ B2B")

## <a name="next-step"></a>ขั้นตอนถัดไป

ในฐานะที่เป็นส่วนหนึ่งของกระบวนการรวมตัวของข้อมูล ไปที่หน้า **การจับคู่** เยี่ยมชม [**การจับคู่**](match-entities.md) เพื่อเรียนรู้เกี่ยวกับเฟสนี้

> [!TIP]
> ตรวจสอบวิดีโอต่อไปนี้: [การเริ่มต้นใช้งาน: สร้างโปรไฟล์ลูกค้าแบบรวม](https://youtu.be/oBfGEhucAxs)


[!INCLUDE[footer-include](../includes/footer-banner.md)]