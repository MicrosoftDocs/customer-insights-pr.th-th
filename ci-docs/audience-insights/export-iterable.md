---
title: ส่งออกข้อมูล Customer Insights ไปยัง Iterable
description: เรียนรู้วิธีกำหนดค่าการเชื่อมต่อและส่งออกไปยัง Iterable
ms.date: 03/29/2022
ms.reviewer: mhart
ms.subservice: audience-insights
ms.topic: conceptual
author: pkieffer
ms.author: philk
manager: shellyha
ms.openlocfilehash: 4de499fcc4a5a0dcc2dfd3bae02913c81a59647b
ms.sourcegitcommit: 5bd07f3a1288f003704acd576741cf6aedc1ac33
ms.translationtype: HT
ms.contentlocale: th-TH
ms.lasthandoff: 03/31/2022
ms.locfileid: "8524167"
---
# <a name="export-segment-lists-to-iterable-preview"></a>ส่งออกรายการเซ็กเมนต์ไปยัง Iterable (พรีวิว)

ส่งออกเซ็กเมนต์ของ unified customer profile ไปยัง Iterable และใช้สำหรับกิจกรรมทางการตลาด

## <a name="prerequisites"></a>ข้อกำหนดเบื้องต้น

-   คุณมี [บัญชี Iterable](https://iterable.com/) และข้อมูลประจำตัวของผู้ดูแลระบบที่เกี่ยวข้อง
-   คุณมี [เซ็กเมนต์ที่กำหนดค่า](segments.md) ในข้อมูลเชิงลึกกลุ่มเป้าหมาย
-   โปรไฟล์ลูกค้าแบบรวมในเซ็กเมนต์ที่ส่งออกประกอบด้วยฟิลด์ที่แสดงที่อยู่อีเมล

## <a name="known-limitations"></a>ข้อจำกัดที่ทราบ

- การส่งออกไปยัง Iterable จำกัดเฉพาะเซ็กเมนต์
- การส่งออกโปรไฟล์ลูกค้าสูงสุด 1 ล้านรายไปยัง Iterable อาจใช้เวลานานถึง 30 นาทีจึงจะเสร็จสมบูรณ์ 
- จำนวนโปรไฟล์ลูกค้าที่คุณสามารถส่งออกไปยัง Iterable จะขึ้นอยู่กับและจำกัดตามสัญญาของคุณกับ Iterable

## <a name="set-up-connection-to-iterable"></a>ตั้งค่าการเชื่อมต่อไปยัง Iterable

1. ไปที่ **การจัดการ** > **การเชื่อมต่อ**

1. เลือก **เพิ่มการเชื่อมต่อ** และเลือก **Iterable** เพื่อกำหนดค่าการเชื่อมต่อ

1. ตั้งชื่อที่เป็นที่รู้จักให้การเชื่อมต่อของคุณในฟิลด์ **ชื่อที่แสดง** ชื่อและชนิดของการเชื่อมต่ออธิบายการเชื่อมต่อนี้ เราขอแนะนำให้เลือกชื่อที่อธิบายวัตถุประสงค์และเป้าหมายของการเชื่อมต่อ

1. เลือกผู้ที่สามารถใช้การเชื่อมต่อนี้ หากคุณไม่ดำเนินการใด ๆ ค่าเริ่มต้นจะเป็นผู้ดูแลระบบ ดูข้อมูลเพิ่มเติมที่ [อนุญาตให้ผู้สนับสนุนใช้การเชื่อมต่อสำหรับการส่งออก](connections.md#allow-contributors-to-use-a-connection-for-exports)

1. ระบุ [คีย์ Iterable API](https://support.iterable.com/hc/en-us/articles/360043464871) ของคุณเพื่อลงชื่อเข้าใช้ต่อ 

1. เลือก **ฉันเห็นด้วย** เพื่อยืนยัน **ความเป็นส่วนตัวของข้อมูลและการปฏิบัติตามกฎระเบียบ**

1. เลือก **เชื่อมต่อ** เพื่อเริ่มต้นการเชื่อมต่อกับ Iterable

1. เลือก **เพิ่มตัวเองเป็นผู้ใช้ที่ส่งออก** และให้ข้อมูลประจำตัวของ Customer Insights ของคุณ

1. ให้เลือก **บันทึก** เพื่อทำการเชื่อมต่อให้เสร็จสิ้น

## <a name="configure-an-export"></a>กำหนดค่าการส่งออก

คุณสามารถกำหนดค่าการส่งออกนี้ได้หากคุณสามารถเข้าถึงการเชื่อมต่อชนิดนี้ได้ ดูข้อมูลเพิ่มเติมที่ [สิทธิ์ที่จำเป็นในการกำหนดค่าการส่งออก](export-destinations.md#set-up-a-new-export)

1. ไปที่ **ข้อมูล** > **การส่งออก**

1. หากต้องการสร้างการส่งออกใหม่ เลือก **เพิ่มปลายทาง**

1. ในฟิลด์ **การเชื่อมต่อสำหรับส่งออก** ให้เลือกการเชื่อมต่อจากส่วน Iterable หากคุณไม่เห็นชื่อส่วนนี้ แสดงว่าคุณไม่สามารถใช้การเชื่อมต่อชนิดนี้ได้

3. ในส่วน **การจับคู่ข้อมูล** ในฟิลด์ **อีเมล** เลือกฟิลด์ที่แสดงถึงที่อยู่อีเมลของลูกค้า โดยจำเป็นต้องส่งออกเซ็กเมนต์ไปยัง Iterable รายการที่สร้างใน Iterable จะได้รับชื่อเดียวกันกับชื่อเซ็กเมนต์ของคุณใน Dynamics 365 Customer Insights

1. เลือก **บันทึก**

การบันทึกการส่งออกไม่ได้เรียกใช้การส่งออกในทันที

การส่งออกทำงานกับทุก ๆ [การรีเฟรชตามกำหนดการ](system.md#schedule-tab) นอกจากนี้คุณยังสามารถ [ส่งออกข้อมูลตามความต้องการ](export-destinations.md#run-exports-on-demand) 


## <a name="data-privacy-and-compliance"></a>ความเป็นส่วนตัวของข้อมูลและการปฏิบัติตามกฎระเบียบ

เมื่อคุณเปิดใช้งาน Dynamics 365 Customer Insights ในการส่งข้อมูลไปยัง Iterable คุณอนุญาตให้ถ่ายโอนข้อมูลนอกขอบเขตการปฏิบัติตามข้อกำหนดสำหรับ Dynamics 365 Customer Insights รวมถึงข้อมูลที่อาจมีความละเอียดอ่อน เช่น ข้อมูลส่วนบุคคล Microsoft จะถ่ายโอนข้อมูลดังกล่าวตามคำสั่งของคุณ แต่คุณมีหน้าที่ในการทำให้แน่ใจว่า Iterable ปฏิบัติตามภาระผูกพันด้านความเป็นส่วนตัวหรือความปลอดภัยที่คุณอาจมี สำหรับข้อมูลเพิ่มเติม ดู [คำชี้แจงสิทธิส่วนบุคคลของ Microsoft](https://go.microsoft.com/fwlink/?linkid=396732)

ผู้ดูแลระบบ Dynamics 365 Customer Insights ของคุณเอาปลายทางการส่งออกเมื่อใดก็ได้เพื่อยกเลิกการใช้ฟังก์ชันนี้
