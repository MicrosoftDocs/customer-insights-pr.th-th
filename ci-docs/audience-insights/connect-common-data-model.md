---
title: เชื่อมต่อข้อมูล Common Data Model กับบัญชี Azure Data Lake
description: ทำงานกับข้อมูล Common Data Model โดยใช้ Azure Data Lake Storage
ms.date: 05/29/2020
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
ms.reviewer: adkuppa
manager: shellyha
ms.openlocfilehash: 25de23e615704a72f6b41d98ae9418beb338e77e
ms.sourcegitcommit: 6a6df62fa12dcb9bd5f5a39cc3ee0e2b3988184b
ms.translationtype: HT
ms.contentlocale: th-TH
ms.lasthandoff: 11/25/2020
ms.locfileid: "4643481"
---
# <a name="connect-to-a-common-data-model-folder-using-an-azure-data-lake-account"></a>เชื่อมต่อกับโฟลเดอร์ Common Data Model โดยใช้บัญชี Azure Data Lake

บทความนี้ให้ข้อมูลเกี่ยวกับวิธีการนำเข้าข้อมูลจากโฟลเดอร์ Common Data Model โดยใช้บัญชี Azure Data Lake Storage รุ่น2

## <a name="important-considerations"></a>ข้อควรพิจารณาที่สำคัญ

- ข้อมูลใน Azure Data Lake ของคุณต้องเป็นไปตามมาตรฐาน Common Data Model รูปแบบอื่น ๆ ไม่ได้รับการรองรับในขณะนี้

- การนำเข้าข้อมูลรองรับบัญชีที่เก็บข้อมูล Azure Data Lake *รุ่น2* เท่านั้น คุณไม่สามารถใช้บัญชีที่เก็บข้อมูล Azure Data Lake รุ่น1 เพื่อนำเข้าข้อมูล

- การตรวจสอบสิทธิ์กับบริการหลักของ Azure ตรวจสอบให้แน่ใจว่าได้กำหนดค่าไว้ในผู้เช่าของคุณ สำหรับข้อมูลเพิ่มเติม ดูที่ [เชื่อมต่อข้อมูลเชิงลึกกลุ่มเป้าหมายกับบัญชี Azure Data Lake Storage รุ่น2 ที่มีบริการหลักของ Azure](connect-service-principal.md)

- Azure Data Lake ที่คุณต้องการเชื่อมต่อและนำเข้าข้อมูลต้องอยู่ในภูมิภาค Azure เดียวกันกับสภาพแวดล้อม Dynamics 365 Customer Insights ไม่รองรับการเชื่อมต่อกับโฟลเดอร์ Common Data Model จากที่จัดเก็บข้อมูลดิบในภูมิภาค Azure อื่นๆ หากต้องการทราบภูมิภาค Azure ของสภาพแวดล้อม ให้ไปที่ **ผู้ดูแลระบบ** > **ระบบ** > **เกี่ยวกับ** ในข้อมูลเชิงลึกกลุ่มเป้าหมาย

- ข้อมูลที่จัดเก็บในบริการออนไลน์อาจถูกจัดเก็บในตำแหน่งอื่นนอกเหนือจากที่ข้อมูลถูกประมวลผลหรือจัดเก็บใน Dynamics 365 Customer Insightsโดยการนำเข้าหรือการเชื่อมต่อไปยังข้อมูลที่จัดเก็บในบริการออนไลน์ คุณยอมรับว่าสามารถถ่ายโอนข้อมูลและจัดเก็บด้วย Dynamics 365 Customer Insights  [เรียนรู้เพิ่มเติมที่ Microsoft Trust Center](https://www.microsoft.com/trust-center)

## <a name="connect-to-a-common-data-model-folder"></a>เชื่อมต่อกับโฟลเดอร์ Common Data Model

1. ในข้อมูลเชิงลึกกลุ่มเป้าหมาย ให้ไปที่ **ข้อมูล** > **แหล่งข้อมูล**

1. เลือก **เพิ่มแหล่งข้อมูล**

1. เลือก **เชื่อมต่อกับโฟลเดอร์ Common Data Model** ป้อน **ชื่อ** สำหรับแหล่งข้อมูล และเลือก **ถัดไป**

1. คุณสามารถเลือกระหว่างการใช้ตัวเลือกตามทรัพยากรและตัวเลือกตามการสมัครใช้งานสำหรับการรับรองความถูกต้อง สำหรับข้อมูลเพิ่มเติม ดูที่ [เชื่อมต่อข้อมูลเชิงลึกกลุ่มเป้าหมายกับบัญชี Azure Data Lake Storage รุ่น2 ที่มีบริการหลักของ Azure](connect-service-principal.md) ป้อนข้อมูล **คอนเทนเนอร์** และเลือก **ถัดไป**
   > [!div class="mx-imgBorder"]
   > ![กล่องโต้ตอบเพื่อป้อนรายละเอียดการเชื่อมต่อสำหรับ Azure Data Lake](media/enter-new-storage-details.png)

1. ในกล่องโต้ตอบ **เลือกโฟลเดอร์ Common Data Model** เลือกไฟล์ model.json ที่จะนำเข้าข้อมูล แล้วเลือก **ถัดไป**
   > [!NOTE]
   > ไฟล์ model.json ใดๆ ที่เชื่อมโยงกับแหล่งข้อมูลอื่นในสภาพแวดล้อมจะไม่แสดงในรายการ

1. คุณจะได้รับรายชื่อของเอนทิตีที่มีอยู่ในไฟล์ model.json ที่เลือก คุณสามารถรีวิวและเลือกจากรายการของเอนทิตีที่พร้อมใช้งาน และเลือก **บันทึก** เอนทิตีที่เลือกทั้งหมดจะมีการนำเข้าจากแหล่งข้อมูลใหม่
   > [!div class="mx-imgBorder"]
   > ![กล่องโต้ตอบแสดงรายการของเอนทิตีจากไฟล์ model.json](media/review-entities.png)

8. ระบุเอนทิตีข้อมูลที่คุณต้องการเปิดใช้งานการทำโปรไฟล์ข้อมูลและเลือก **บันทึก** การทําโปรไฟล์ข้อมูลช่วยให้มีความสามารถด้านการวิเคราะห์และความสามารถอื่นๆ คุณสามารถเลือกเอนทิตีทั้งหมด ซึ่งจะเลือกแอตทริบิวต์ทั้งหมดจากเอนทิตี หรือเลือกแอตทริบิวต์บางอย่างที่คุณต้องการ โดยค่าเริ่มต้น ไม่มีการเปิดใช้งานเอนทิตีสำหรับการทำโปรไฟล์ข้อมูล
   > [!div class="mx-imgBorder"]
   > ![กล่องโต้ตอบที่แสดงการทำโปรไฟล์ข้อมูล](media/dataprofiling-entities.png)

9. หลังจากบันทึกการเลือกของคุณแล้ว หน้า **แหล่งข้อมูล** จะเปิดขึ้น ในขณะนี้ คุณควรเห็นการเชื่อมต่อโฟลเดอร์ Common Data Model เป็นแหล่งข้อมูล

> [!NOTE]
> ไฟล์ model.json สามารถเชื่อมโยงกับแหล่งข้อมูลได้เพียงไฟล์เดียวในสภาวะแวดล้อมเดียวกัน อย่างไรก็ตาม ไฟล์ model.json เดียวกันสามารถใช้สำหรับแหล่งข้อมูลในหลายสภาพแวดล้อม

## <a name="edit-a-common-data-model-folder-data-source"></a>แก้ไขแหล่งข้อมูลโฟลเดอร์ Common Data Model

คุณสามารถปรับปรุงคีย์การเข้าถึงสำหรับบัญชีที่เก็บข้อมูลที่มีโฟลเดอร์ Common Data Model นอกจากนี้ คุณยังสามารถเปลี่ยนไฟล์ model.json ได้ด้วย ถ้าคุณต้องการเชื่อมต่อกับคอนเทนเนอร์อื่นจากบัญชีที่เก็บข้อมูลของคุณ หรือเปลี่ยนชื่อบัญชี [สร้างการเชื่อมต่อแหล่งข้อมูลใหม่](#connect-to-a-common-data-model-folder)

1. ในข้อมูลเชิงลึกกลุ่มเป้าหมาย ให้ไปที่ **ข้อมูล** > **แหล่งข้อมูล**

2. ถัดจากแหล่งข้อมูลที่คุณต้องการอปรับปรุง เลือกจุดไข่ปลา

3. เลือกตัวเลือก **แก้ไข** จากรายการ

4. หรือปรับปรุง **แป้นการเข้าถึง** และเลือก **ถัดไป**

   ![กล่องโต้ตอบเพื่อแก้ไข และปรับปรุงแป้นการเข้าถึงสำหรับแหล่งข้อมูลที่มีอยู่](media/edit-access-key.png)

5. หรือคุณสามารถเลือกปรับปรุงการเชื่อมต่อคีย์บัญชีกับการเชื่อมต่อตามทรัพยากรหรือการเชื่อมต่อตามการสมัครใช้งาน สำหรับข้อมูลเพิ่มเติม ดูที่ [เชื่อมต่อข้อมูลเชิงลึกกลุ่มเป้าหมายกับบัญชี Azure Data Lake Storage รุ่น2 ที่มีบริการหลักของ Azure](connect-service-principal.md) คุณไม่สามารถเปลี่ยนแปลงข้อมูล **คอนเทนเนอร์** เมื่อปรับปรุงการเชื่อมต่อ
   > [!div class="mx-imgBorder"]
   > ![กล่องโต้ตอบเพื่อป้อนรายละเอียดการเชื่อมต่อสำหรับ Azure Data Lake](media/enter-existing-storage-details.png)

6. อีกทางเลือกหนึ่ง ให้เลือกไฟล์ model.json อื่นด้วยชุดเอนทิตีที่แตกต่างจากคอนเทนเนอร์

7. คุณสามารถเลือกเอนทิตีเพิ่มเติมที่จะนำเข้าได้ นอกจากนี้ คุณยังสามารถลบเอนทิตีที่เลือกไปแล้วใดๆ หากไม่มีการขึ้นต่อกัน

   > [!IMPORTANT]
   > หากมีการอ้างอิงในไฟล์และชุดเอนทิตี model.json ที่มีอยู่ คุณจะเห็นข้อความแสดงข้อผิดพลาด และไม่สามารถเลือกไฟล์ model.json อื่นได้ ลบการขึ้นต่อกันเหล่านั้นก่อนที่จะเปลี่ยนไฟล์ model.json หรือสร้างแหล่งข้อมูลใหม่ด้วยไฟล์ model.json ที่คุณต้องการใช้เพื่อหลีกเลี่ยงการลบการขึ้นต่อกัน

8. หรือคุณสามารถเลือกแอตทริบิวต์หรือเอนทิตีเพิ่มเติมเพื่อเปิดใช้งานการทำโปรไฟล์ข้อมูลหรือปิดใช้งานรายการเลือกไว้แล้วได้   
