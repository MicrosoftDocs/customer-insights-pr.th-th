---
title: การรีเฟรชส่วนเพิ่มสำหรับแหล่งข้อมูลที่ใช้ Power Query
description: รีเฟรชข้อมูลใหม่และข้อมูลที่อัปเดตสำหรับแหล่งข้อมูลขนาดใหญ่ตาม Power Query
ms.date: 09/28/2020
ms.reviewer: mhart
ms.service: customer-insights
ms.subservice: audience-insights
ms.topic: how-to
author: adkuppa
ms.author: adkuppa
manager: shellyha
ms.openlocfilehash: d204228f8d6881cbf0e7fac6609bf50dd5296610
ms.sourcegitcommit: 42692a815695b9fdc93b9358eae09f2c3e97293c
ms.translationtype: HT
ms.contentlocale: th-TH
ms.lasthandoff: 08/13/2021
ms.locfileid: "7377857"
---
# <a name="incremental-refresh-for-data-sources-based-on-power-query"></a>การรีเฟรชแบบเพิ่มหน่วยสำหรับแหล่งข้อมูลที่ใช้ Power Query

การรีเฟรชแบบเพิ่มหน่วยสำหรับแหล่งข้อมูล มีข้อดีดังต่อไปนี้:

- **การรีเฟรชที่เร็วขึ้น** - เฉพาะข้อมูลที่มีการเปลี่ยนแปลงเท่านั้นที่จะได้รับการรีเฟรช ตัวอย่างเช่น คุณอาจรีเฟรชเพียงห้าวันที่ผ่านมาของชุดข้อมูลในอดีต
- **ความน่าเชื่อถือที่เพิ่มขึ้น** - ด้วยการรีเฟรชที่น้อยลง คุณไม่จำเป็นต้องรักษาการเชื่อมต่อกับระบบต้นทางที่ไม่แน่นอนได้นานเท่านาน ซึ่งลดความเสี่ยงของปัญหาการเชื่อมต่อ
- **การใช้ทรัพยากรที่ลดลง** - การรีเฟรชเฉพาะชุดย่อยของข้อมูลทั้งหมดของคุณ นำไปสู่การใช้ทรัพยากรคอมพิวเตอร์ที่มีประสิทธิภาพมากขึ้นและลดผลกระทบต่อสิ่งแวดล้อม

## <a name="configure-incremental-refresh"></a>กําหนดค่าการรีเฟรชแบบเพิ่มหน่วย

ข้อมูลเชิงลึกกลุ่มเป้าหมาย ช่วยให้สามารถรีเฟรชส่วนเพิ่มสำหรับแหล่งข้อมูลที่นำเข้าผ่าน Power Query ที่รองรับการนำเข้าข้อมูลส่วนเพิ่ม ตัวอย่างเช่น ฐานข้อมูล Azure SQL ที่มีฟิลด์วันที่และเวลา ซึ่งระบุว่าเมื่อใดที่มีการปรับปรุงเรกคอร์ดข้อมูลล่าสุด

1. [สร้างแหล่งข้อมูลใหม่โดยอิงจาก Power Query](connect-power-query.md)

1. ระบุชื่อสำหรับแหล่งข้อมูล

1. เลือกแหล่งข้อมูลที่รองรับการรีเฟรชส่วนเพิ่ม เช่น ฐานข้อมูล Azure SQL

1. เลือกเอนทิตีหรือตารางที่จะส่งเข้า

1. ทำขั้นตอนการแปลงให้เสร็จสมบูรณ์ และเลือก **ต่อไป**

1. ในกล่องโต้ตอบ **ตั้งค่าการรีเฟรชส่วนเพิ่ม** ให้เลือก **ติดตั้ง** เพื่อเปิด **การตั้งค่ารีเฟรชส่วนเพิ่ม** หากคุณเลือก **ข้าม** แหล่งข้อมูลจะรีเฟรชชุดข้อมูลทั้งหมด
   > [!TIP]
   > นอกจากนี้ คุณยังสามารถใช้การรีเฟรชส่วนเพิ่มในภายหลังได้โดยแก้ไขแหล่งข้อมูลที่มีอยู่

1. บน **การตั้งค่าการรีเฟรชส่วนเพิ่ม** คุณจะกำหนดค่าการรีเฟรชส่วนเพิ่มสำหรับเอนทิตีทั้งหมดที่คุณเลือก เมื่อสร้างแหล่งข้อมูล

   :::image type="content" source="media/incremental-refresh-settings.png" alt-text="กำหนดค่าเอนทิตีในแหล่งข้อมูลสำหรับการรีเฟรชแบบเพิ่มหน่วย":::

1. เลือกเอนทิตี และระบุรายละเอียดต่อไปนี้:

   - **กำหนดคีย์หลัก**: เลือกคีย์หลักสำหรับเอนทิตีหรือตาราง
   - **กำหนดฟิลด์ "ปรับปรุงล่าสุด"**: ฟิลด์นี้จะแสดงเฉพาะแอตทริบิวต์ของชนิดวันที่และเวลา เลือกแอตทริบิวต์ที่ระบุว่าเมื่อใดที่มีการปรับปรุงเรคคอร์ดครั้งล่าสุด จะใช้เพื่อระบุเรกคอร์ดที่อยู่ในกรอบเวลาการรีเฟรชแบบเพิ่มหน่วย
   - **ตรวจสอบการปรับปรุงทุกๆ**: ระบุระยะเวลาของกรอบเวลาการรีเฟรชส่วนเพิ่มที่คุณต้องการให้เป็น

1. เลือก **บันทึก** เพื่อดำเนินการสร้างแหล่งข้อมูลให้เสร็จสมบูรณ์ การรีเฟรชข้อมูลเริ่มต้นจะเป็นการรีเฟรชแบบเต็ม หลังจากนั้น การรีเฟรชข้อมูลส่วนเพิ่มจะเกิดขึ้นตามที่กำหนดค่าไว้ในขั้นตอนก่อนหน้า


[!INCLUDE[footer-include](../includes/footer-banner.md)]