---
title: ส่งออกข้อมูล Customer Insights ไปยัง Microsoft Advertising
description: เรียนรู้วิธีการตั้งค่าคอนฟิกการเชื่อมต่อและการส่งออกไปยัง Microsoft Advertising
ms.date: 05/12/2021
ms.reviewer: mhart
ms.service: customer-insights
ms.subservice: audience-insights
ms.topic: conceptual
author: pkieffer
ms.author: philk
manager: shellyha
ms.openlocfilehash: 8f8a4cbb9590f9c5311789154319283530e0a10343cccbe9c7aec99765b4fbf2
ms.sourcegitcommit: aa0cfbf6240a9f560e3131bdec63e051a8786dd4
ms.translationtype: HT
ms.contentlocale: th-TH
ms.lasthandoff: 08/10/2021
ms.locfileid: "7031495"
---
# <a name="export-segments-to-microsoft-advertising-preview"></a>ส่งออกเซ็กเมนต์ไปยัง Microsoft Advertising (พรีวิว)

ส่งออกเซ็กเมนต์ Customer Insights ไปยัง Microsoft Advertising เพื่อสร้างผู้ชมของ Customer Match ใช้ผู้ชมเหล่านี้สำหรับแคมเปญโฆษณาของคุณ

## <a name="prerequisites"></a>ข้อกำหนดเบื้องต้น

-   [บัญชี Microsoft Advertising](https://ads.microsoft.com/) และข้อมูลประจำตัวของผู้ดูแลระบบที่สอดคล้องกัน
-   คุณได้ยอมรับข้อกำหนดในการให้บริการของ Customer Match 
-   [เซ็กเมนต์ที่ตั้งค่าคอนฟิก](segments.md) ในข้อมูลเชิงลึกของผู้ชม
-   โปรไฟล์ลูกค้าแบบรวมในเซ็กเมนต์ที่ส่งออก มีฟิลด์ที่มีที่อยู่อีเมล

## <a name="known-limitations"></a>ข้อจำกัดที่ทราบ

- คุณสามารถส่งออกโปรไฟล์ได้ถึง 500 K โปรไฟล์ต่อการส่งออกหนึ่งรายการไปยัง Microsoft Advertising
- การส่งออกไปยัง Microsoft Advertising นั้นจำกัดเฉพาะเซ็กเมนต์
- การส่งออกมากถึง 500 K โปรไฟล์ไปยัง Microsoft Advertising อาจใช้เวลาถึง 10 นาทีจึงจะเสร็จสมบูรณ์ 


## <a name="set-up-the-connection-to-microsoft-advertising"></a>ตั้งค่าการเชื่อมต่อกับ Microsoft Advertising

1. ไปที่ **การจัดการ** > **การเชื่อมต่อ**

1. เลือก **เพิ่มการเชื่อมต่อ** และเลือก **Microsoft Advertising** เพื่อตั้งค่าคอนฟิกการเชื่อมต่อ

1. ตั้งชื่อที่เป็นที่รู้จักให้การเชื่อมต่อของคุณในฟิลด์ **ชื่อที่แสดง** ชื่อและชนิดของการเชื่อมต่ออธิบายการเชื่อมต่อนี้ เราขอแนะนำให้เลือกชื่อที่อธิบายวัตถุประสงค์และเป้าหมายของการเชื่อมต่อ

1. เลือกผู้ที่สามารถใช้การเชื่อมต่อนี้ ค่าเริ่มต้นคือ ผู้ดูแลระบบ สำหรับข้อมูลเพิ่มเติม โปรดดู [อนุญาตให้ผู้สนับสนุนใช้การเชื่อมต่อสำหรับการส่งออก](connections.md#allow-contributors-to-use-a-connection-for-exports)

1. เลือก **ฉันเห็นด้วย** เพื่อยืนยัน **ความเป็นส่วนตัวของข้อมูลและการปฏิบัติตามกฎระเบียบ**

1. เลือก **เชื่อมต่อ** เพื่อเริ่มการเชื่อมต่อไปยัง Microsoft Advertising

1. เลือก **รับรองความถูกต้องด้วย Microsoft Advertising** และให้ข้อมูลประจำตัวของผู้ดูแลระบบของคุณสำหรับ Microsoft Advertising

1. เลือก **เพิ่มตัวเองเป็นผู้ใช้ที่ส่งออก** และให้ข้อมูลประจำตัวของ Customer Insights ของคุณ

1. ให้เลือก **บันทึก** เพื่อทำการเชื่อมต่อให้เสร็จสิ้น

## <a name="configure-an-export"></a>กำหนดค่าการส่งออก

คุณสามารถกำหนดค่าการส่งออกนี้ได้หากคุณสามารถเข้าถึงการเชื่อมต่อชนิดนี้ได้ สำหรับข้อมูลเพิ่มเติม โปรดดู [สิทธิ์ที่จำเป็นในการกำหนดค่าการส่งออก](export-destinations.md#set-up-a-new-export)

1. ไปที่ **ข้อมูล** > **การส่งออก**

1. หากต้องการสร้างการส่งออกใหม่ เลือก **เพิ่มปลายทาง**

1. ในฟิลด์ **การเชื่อมต่อสำหรับการส่งออก** เลือกการเชื่อมต่อจากส่วน Microsoft Advertising หากคุณไม่เห็นชื่อส่วนนี้ แสดงว่าคุณไม่สามารถใช้การเชื่อมต่อชนิดนี้ได้

1. เลือกเซ็กเมนต์ที่จะส่งออก ผู้ชมของ Customer Match ใน Microsoft Advertising จะถูกสร้างขึ้นโดยอัตโนมัติด้วยชื่อของเซ็กเมนต์ที่เลือกสำหรับการส่งออก แต่ละเซ็กเมนต์จะส่งผลให้มีผู้ชมของ Customer Match ที่แยกจากกัน 

1. ป้อน **รหัสลูกค้าและรหัสบัญชีของ Microsoft Advertising** ของคุณ คุณสามารถค้นหารหัสลูกค้า (`cid`) และรหัสบัญชี (`aid`) ในพารามิเตอร์ของ URL เมื่อคุณเข้าสู่ระบบ Microsoft Advertising

1. ในส่วน **การจับคู่ข้อมูล** ในฟิลด์ **อีเมล** เลือกฟิลด์ในโปรไฟล์ลูกค้าแบบรวมของคุณที่มีที่อยู่อีเมลของลูกค้า ซึ่งจำเป็นต้องส่งออกเซ็กเมนต์ไปยัง Microsoft Advertising

1. เลือก **บันทึก**

การบันทึกการส่งออกไม่ได้เรียกใช้การส่งออกในทันที

การส่งออกทำงานกับทุก ๆ [การรีเฟรชตามกำหนดการ](system.md#schedule-tab) นอกจากนี้คุณยังสามารถ [ส่งออกข้อมูลตามความต้องการ](export-destinations.md#run-exports-on-demand) 


## <a name="data-privacy-and-compliance"></a>ความเป็นส่วนตัวของข้อมูลและการปฏิบัติตามกฎระเบียบ

เมื่อคุณเปิดใช้งาน Dynamics 365 Customer Insights ในการส่งข้อมูลไปยัง Microsoft Advertising คุณอนุญาตให้ถ่ายโอนข้อมูลนอกขอบเขตการปฏิบัติตามข้อกำหนดสำหรับ Dynamics 365 Customer Insights ซึ่งรวมถึงข้อมูลที่อาจมีความละเอียดอ่อน เช่น ข้อมูลส่วนบุคคล Microsoft จะถ่ายโอนข้อมูลดังกล่าวตามคำแนะนำของคุณ แต่คุณมีหน้าที่รับผิดชอบในการตรวจสอบว่า Microsoft Advertising เป็นไปตามภาระหน้าที่ด้านความเป็นส่วนตัวหรือความปลอดภัยที่คุณอาจมี สำหรับข้อมูลเพิ่มเติม ดู [คำชี้แจงสิทธิส่วนบุคคลของ Microsoft](https://go.microsoft.com/fwlink/?linkid=396732)

ผู้ดูแลระบบ Dynamics 365 Customer Insights ของคุณ สามารถลบปลายทางการส่งออกเมื่อใดก็ได้ เพื่อหยุดการใช้ฟังก์ชันนี้
