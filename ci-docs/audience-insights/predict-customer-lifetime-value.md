---
title: การคาดคะเนมูลค่าตลอดอายุการใช้งานของลูกค้า (CLV)
description: คาดคะเนรายได้ที่เป็นไปได้สำหรับลูกค้าที่ใช้งานอยู่ในอนาคต
ms.date: 02/05/2021
ms.reviewer: mhart
ms.service: customer-insights
ms.subservice: audience-insights
ms.topic: how-to
author: m-hartmann
ms.author: wameng
manager: shellyha
ms.openlocfilehash: e2f92a64d01a443bcf3c1605621abe045b93ee5e
ms.sourcegitcommit: 6b07c9c3102761be162e4842f3c9fbc19f948a9b
ms.translationtype: HT
ms.contentlocale: th-TH
ms.lasthandoff: 05/25/2021
ms.locfileid: "6095533"
---
# <a name="customer-lifetime-value-clv-prediction-preview"></a>การคาดคะเนมูลค่าตลอดอายุการใช้งานของลูกค้า (CLV) (ตัวอย่าง)

คาดคะเนมูลค่าที่เป็นไปได้ (รายได้) ที่ลูกค้าที่ใช้งานอยู่แต่ละรายจะนำเข้าสู่ธุรกิจของคุณผ่านช่วงเวลาในอนาคตที่กำหนดไว้ คุณลักษณะนี้สามารถช่วยให้คุณบรรลุเป้าหมายต่าง ๆ: 
- ระบุลูกค้าที่มีมูลค่าสูงและประมวลผลข้อมูลเชิงลึกนี้
- สร้างเซ็กเมนต์ลูกค้าที่มีกลยุทธ์ตามมูลค่าที่เป็นไปได้เพื่อเรียกใช้แคมเปญส่วนบุคคลด้วยการขาย การตลาด และการสนับสนุนที่ตรงเป้าหมาย
- ชี้นำการพัฒนาผลิตภัณฑ์โดยมุ่งเน้นไปที่คุณลักษณะที่เพิ่มมูลค่าของลูกค้า
- ปรับกลยุทธ์การขายหรือการตลาดให้เหมาะสมและจัดสรรงบประมาณให้ถูกต้องมากขึ้นสำหรับการเข้าถึงลูกค้า
- รับรู้และให้รางวัลแก่ลูกค้าที่มีมูลค่าสูงผ่านโปรแกรมสมาชิกหรือรางวัล 

## <a name="prerequisites"></a>ข้อกำหนดเบื้องต้น

ก่อนเริ่มต้น ให้พิจารณาว่า CLV มีความหมายต่อธุรกิจของคุณอย่างไร ปัจจุบัน เรารองรับการคาดคะเน CLV ที่อิงธุรกรรม มูลค่าที่คาดคะเนของลูกค้าจะขึ้นอยู่กับประวัติการทำธุรกรรมทางธุรกิจ ในการสร้างการคาดคะเน คุณต้องมีอย่างน้อยสิทธิ์ [ผู้สนับสนุน](permissions.md)

เนื่องจากการกำหนดค่าและเรียกใช้แบบจำลอง CLV ใช้เวลาไม่นาน ลองสร้างแบบจำลองหลายแบบที่มีการกำหนดลักษณะการป้อนข้อมูลที่แตกต่างกันและเปรียบเทียบผลลัพธ์ของแบบจำลองเพื่อดูว่าแบบจำลองใดที่เหมาะกับความต้องการทางธุรกิจของคุณมากที่สุด

###  <a name="data-requirements"></a>ข้อกำหนดของข้อมูล

ข้อมูลต่อไปนี้จำเป็นต้องใช้ และในกรณีที่ทำเครื่องหมายว่าเป็นทางเลือก แนะนำสำหรับประสิทธิภาพของแบบจำลองที่เพิ่มขึ้น ยิ่งแบบจำลองสามารถประมวลผลข้อมูลได้มากเท่าใด การคาดคะเนก็จะยิ่งแม่นยำมากขึ้นเท่านั้น ดังนั้น เราขอแนะนำให้คุณนำเข้าข้อมูลกิจกรรมของลูกค้าเพิ่มเติม หากมี

- รหัสลูกค้า: รหัสเฉพาะเพื่อจับคู่ธุรกรรมกับลูกค้าแต่ละราย

- ประวัติการทำธุรกรรม: บันทึกธุรกรรมในอดีตที่มีสคีมาข้อมูลเชิงความหมายด้านล่าง
    - **รหัสธุรกรรม**: รหัสเฉพาะของธุรกรรมแต่ละรายการ
    - **วันที่ทำธุรกรรม**: วันที่ ควรมีประทับเวลาของธุรกรรมแต่ละรายการ
    - **จำนวนธุรกรรม**: มูลค่าที่เป็นตัวเงิน (ตัวอย่างเช่น รายได้ หรืออัตรากำไร) ของธุรกรรมแต่ละรายการ
    - **ป้ายชื่อที่กำหนดให้ส่งคืน** (เลือกได้): ค่าบูลีนที่บ่งบอกว่าธุรกรรมเป็นการส่งคืนหรือไม่ 
    - **รหัสผลิตภัณฑ์** (เลือกได้): รหัสผลิตภัณฑ์ของผลิตภัณฑ์ที่เกี่ยวข้องในธุรกรรม

- ข้อมูลเพิ่มเติม (เลือกได้) เป็นต้น
    - กิจกรรมบนเว็บ: ประวัติการเยี่ยมชมเว็บไซต์ ประวัติอีเมล
    - กิจกรรมสมาชิก: คะแนนสะสมสมาชิกคงเหลือและประวัติการแลก
    - บันทึกส่วนบริการลูกค้า การเรียกใช้บริการ การร้องเรียน หรือประวัติการส่งคืน
- ข้อมูลเกี่ยวกับกิจกรรมของลูกค้า (เลือกได้):
    - ตัวระบุกิจกรรมเพื่อแยกความแตกต่างของกิจกรรมประเภทเดียวกัน
    - ตัวระบุลูกค้าเพื่อแม็ปกิจกรรมกับลูกค้าของคุณ
    - ข้อมูลกิจกรรมที่มีชื่อและวันที่ของกิจกรรม
    - สคีมาข้อมูลเชิงความหมายสำหรับกิจกรรมประกอบด้วย: 
        - **คีย์หลัก**: รหัสเฉพาะสำหรับกิจกรรม
        - **ประทับเวลา**: วันที่และเวลาของเหตุการณ์ที่ระบุโดยคีย์หลัก
        - **เหตุการณ์ (ชื่อกิจกรรม)**: ชื่อของเหตุการณ์ที่คุณต้องการใช้
        - **รายละเอียด (จำนวนหรือมูลค่า)**: รายละเอียดเกี่ยวกับกิจกรรมของลูกค้า

- คุณสมบัติของข้อมูลที่แนะนำ:
    - ข้อมูลย้อนหลังที่เพียงพอ: ข้อมูลธุรกรรมอย่างน้อยหนึ่งปี โดยเฉพาะอย่างยิ่งข้อมูลธุรกรรมสองถึงสามปีเพื่อคาดคะเน CLV เป็นเวลาหนึ่งปี
    - การซื้อหลายครั้งต่อลูกค้าหนึ่งราย: ตามหลักการแล้ว ธุรกรรมอย่างน้อยสองถึงสามรายการต่อหนึ่งรหัสลูกค้า โดยเฉพาะอย่างยิ่งในหลายวันที่
    - จำนวนลูกค้า: ลูกค้าที่ไม่ซ้ำกันอย่างน้อย 100 ราย ควรมีลูกค้ามากกว่า 10,000 ราย โมเดลจะล้มเหลวหากมีลูกค้าน้อยกว่า 100 รายและข้อมูลย้อนหลังที่ไม่เพียงพอ
    - ความสมบูรณ์ของข้อมูล: ค่าที่ขาดหายไปน้อยกว่า 20% ในฟิลด์ที่จำเป็นในข้อมูลอินพุต   

> [!NOTE]
> - แบบจำลองต้องใช้ประวัติการทำธุรกรรมของลูกค้าของคุณ ปัจจุบันสามารถกำหนดค่าเอนทิตีประวัติธุรกรรมเพียงรายการเดียวได้ หากมีเอนทิตีการซื้อ/ธุรกรรมหลายรายการ คุณสามารถรวมเข้าด้วยกันใน Power Query ก่อนการเพิ่มข้อมูล
> - อย่างไรก็ตาม สำหรับข้อมูลกิจกรรมของลูกค้าเพิ่มเติม (ไม่บังคับ) คุณสามารถเพิ่มเอนทิตีกิจกรรมของลูกค้าได้มากเท่าที่คุณต้องการสำหรับการพิจารณาโดยโมเดล

## <a name="create-a-customer-lifetime-value-prediction"></a>สร้างการคาดคะเนมูลค่าตลอดอายุการใช้งานของลูกค้า (ตัวอย่าง)

1. ในข้อมูลเชิงลึกกลุ่มเป้าหมาย ให้ไปที่ **ระบบอัจฉริยะ** > **การคาดคะเน**

1. เลือกไทล์ **มูลค่าตลอดชีวิตของลูกค้า** และเลือก **ใช้แบบจำลอง** 

1. ในบานหน้าต่าง **มูลค่าตลอดอายุของลูกค้า (ตัวอย่าง)** เลือก **เริ่มต้นใช้งาน**

1. **ตั้งชื่อแบบจำลองนี้** และ **ชื่อเอนทิตีผลลัพธ์** เพื่อแยกความแตกต่างจากแบบจำลองหรือเอนทิตีอื่น ๆ

1. เลือก **ถัดไป**

### <a name="define-model-preferences"></a>กำหนดลักษณะแบบจำลอง

1. ตั้งค่า **การคาดคะเนช่วงเวลา** เพื่อกำหนดอนาคตที่คุณต้องการคาดคะเน CLV    
   โดยค่าเริ่มต้น หน่วยจะตั้งค่าเป็นเดือน คุณสามารถเปลี่ยนเป็นปีเพื่อดูต่อไปในอนาคต

   > [!TIP]
   > ในการคาดคะเน CLV อย่างแม่นยำสำหรับช่วงเวลาที่คุณกำหนด คุณต้องมีช่วงเวลาของข้อมูลย้อนหลังที่เปรียบเทียบได้ ตัวอย่างเช่น หากคุณต้องการคาดคะเน CLV สำหรับ 12 เดือนข้างหน้า ขอแนะนำให้คุณมีข้อมูลย้อนหลังอย่างน้อย 18 - 24 เดือน

1. ระบุว่า **ลูกค้าที่ใช้งานอยู่** หมายถึงอะไรสำหรับธุรกิจของคุณ ตั้งค่ากรอบเวลาที่ลูกค้าต้องมีธุรกรรมอย่างน้อยหนึ่งรายการจึงจะถือว่าใช้งานอยู่ แบบจำลองจะคาดคะเน CLV สำหรับลูกค้าที่ใช้งานอยู่เท่านั้น 
   - **ให้แบบจำลองคำนวณช่วงเวลาการซื้อ (แนะนำ)**: แบบจำลองจะวิเคราะห์ข้อมูลของคุณและกำหนดช่วงเวลาตามการซื้อในอดีต
   - **กำหนดช่วงเวลาด้วยตนเอง**: หากคุณมีคํานิยามทางธุรกิจเฉพาะของลูกค้าที่ใช้งานอยู่ ให้เลือกตัวเลือกนี้และกำหนดช่วงเวลาให้เหมาะสม

1. กำหนดเปอร์เซ็นไทล์ของ **ลูกค้าที่มีมูลค่าสูง** เพื่อเปิดใช้งานแบบจำลองเพื่อให้ผลลัพธ์ที่ตรงกับคำนิยามทางธุรกิจของคุณ
    - **การคำนวณแบบจำลอง (แนะนำ)**: แบบจำลองจะวิเคราะห์ข้อมูลของคุณและกำหนดว่าลูกค้าที่มีมูลค่าสูงสำหรับธุรกิจของคุณจะเป็นอย่างไรโดยพิจารณาจากประวัติการทำธุรกรรมของลูกค้าของคุณ แบบจำลองใช้กฎฮิวริสติก (ได้รับแรงบันดาลใจจากกฎ 80/20 หรือหลักการพาเรโต) เพื่อค้นหาสัดส่วนของลูกค้าที่มีมูลค่าสูง เปอร์เซ็นต์ของลูกค้าที่สร้างรายได้สะสม 80% ให้กับธุรกิจของคุณในช่วงเวลาที่ผ่านมาถือเป็นลูกค้าที่มีมูลค่าสูง โดยปกติ ลูกค้าน้อยกว่า 30-40% มีส่วนสร้างรายได้สะสม 80% อย่างไรก็ตาม ตัวเลขนี้อาจแตกต่างกันไปขึ้นอยู่กับธุรกิจและอุตสาหกรรมของคุณ    
    - **เปอร์เซ็นต์ของลูกค้าที่ใช้งานสูงสุด**: กำหนดลูกค้าที่มีมูลค่าสูงสำหรับธุรกิจของคุณเป็นเปอร์เซ็นต์ไทล์ของลูกค้าที่จ่ายเงินที่ใช้งานสูงสุด ตัวอย่างเช่น คุณสามารถใช้ตัวเลือกนี้เพื่อกำหนดลูกค้าที่มีมูลค่าสูงเป็น 20% แรกของลูกค้าที่จ่ายเงินในอนาคต

    หากธุรกิจของคุณกำหนดลูกค้าที่มีมูลค่าสูงด้วยวิธีอื่น [แจ้งให้เราทราบ เรายินดีรับฟัง](https://go.microsoft.com/fwlink/?linkid=2074172)

1. เลือก **ถัดไป** ในการดำเนินการขั้นตอนถัดไปต่อ

### <a name="add-required-data"></a>เพิ่มข้อมูลที่จำเป็น

1. ในขั้นตอน **ข้อมูลที่จำเป็น** เลือก **เพิ่มข้อมูล** สำหรับ **ประวัติธุรกรรมลูกค้า** และเลือกเอนทิตีที่ให้ข้อมูลประวัติการทำธุรกรรมตามที่อธิบายไว้ใน [ข้อกำหนดเบื้องต้น](#prerequisites)

1. แมปฟิลด์ความหมายกับแอตทริบิวต์ภายในเอนทิตีประวัติการซื้อของคุณและเลือก **ถัดไป**

   :::image type="content" source="media/clv-add-customer-data-mapping.png" alt-text="รูปภาพของขั้นตอนการกำหนดค่าเพื่อแมปแอตทริบิวต์ข้อมูลสำหรับข้อมูลที่จำเป็น":::
 
1. หากไม่มีการเติมข้อมูลในฟิลด์ด้านล่าง ให้กำหนดค่าความสัมพันธ์จากเอนทิตีประวัติการซื้อของคุณกับเอนทิตี *ลูกค้า* และเลือก **บันทึก**
    1. เลือก เอนทิตีประวัติการทำธุรกรรม
    1. เลือกฟิลด์ที่ระบุลูกค้าในเอนทิตีประวัติการซื้อ จะต้องเกี่ยวข้องกับรหัสลูกค้าหลักของเอนทิตีลูกค้าของคุณ
    1. เลือกเอนทิตีที่ตรงกับเอนทิตีลูกค้าหลักของคุณ
    1. ป้อนชื่อที่อธิบายความสัมพันธ์

      :::image type="content" source="media/clv-add-customer-data-relationship.png" alt-text="รูปภาพขั้นตอนการกำหนดค่าเพื่อกำหนดความสัมพันธ์กับเอนทิตีลูกค้า":::

1. เลือก **ถัดไป**

### <a name="add-optional-data"></a>เพิ่มข้อมูลที่เป็นตัวเลือก

ข้อมูลที่สะท้อนการโต้ตอบกับลูกค้าหลัก (เช่นเว็บ ส่วนบริการลูกค้า และบันทึกเหตุการณ์) จะเพิ่มบริบทให้กับเรกคอร์ดธุรกรรม รูปแบบเพิ่มเติมที่พบในข้อมูลกิจกรรมของลูกค้าสามารถปรับปรุงความแม่นยำของการคาดคะเนได้ 

1. ในขั้นตอน **ข้อมูลเพิ่มเติม (เลือกได้)** เลือก **เพิ่มข้อมูล** เลือกเอนทิตีกิจกรรมของลูกค้าที่ให้ข้อมูลกิจกรรมของลูกค้าตามที่อธิบายไว้ใน [ข้อกำหนดเบื้องต้น](#prerequisites)

1. แมปฟิลด์ความหมายกับแอตทริบิวต์ภายในเอนทิตีกิจกรรมของลูกค้าของคุณและเลือก **ถัดไป**

   :::image type="content" source="media/clv-additional-data-mapping.png" alt-text="รูปภาพของขั้นตอนการกำหนดค่าเพื่อแมปฟิลด์สำหรับข้อมูลเพิ่มเติม":::

1. เลือกชนิดกิจกรรมที่ตรงกับชนิดกิจกรรมของลูกค้าที่คุณกำลังเพิ่ม เลือกจากชนิดกิจกรรมที่มีอยู่หรือเพิ่มชนิดกิจกรรมใหม่

1. กำหนดค่าความสัมพันธ์จากเอนทิตีกิจกรรมลูกค้าของคุณไปยังเอนทิตี *ลูกค้า*
    
    1. เลือกฟิลด์ที่ระบุลูกค้าในเอนทิตีกิจกรรมของลูกค้า โดยสามารถเกี่ยวข้องโดยตรงกับรหัสลูกค้าหลักของเอนทิตี *ลูกค้า* ของคุณ
    1. เลือกเอนทิตี *ลูกค้า* ที่ตรงกับเอนทิตี *ลูกค้า* หลักของคุณ
    1. ป้อนชื่อที่อธิบายความสัมพันธ์

   :::image type="content" source="media/clv-additional-data.png" alt-text="รูปภาพของขั้นตอนในโฟลว์การกำหนดค่าเพื่อเพิ่มข้อมูลเพิ่มเติมและกำหนดค่ากิจกรรมด้วยตัวอย่างที่กรอก":::

1. เลือก **บันทึก**    
    เพิ่มข้อมูลเพิ่มเติมหากมีกิจกรรมอื่น ๆ ของลูกค้าที่คุณต้องการรวมไว้

1. เลือก **ถัดไป**

### <a name="set-update-schedule"></a>ตั้งค่ากำหนดการอัปเดต

1. ในขั้นตอน **กำหนดการอัปเดตข้อมูล** เลือกความถี่ในการฝึกแบบจำลองของคุณอีกครั้งตามข้อมูลล่าสุด การตั้งค่านี้มีความสำคัญในการปรับปรุงความถูกต้องของการคาดคะเนเนื่องจากมีการนำเข้าข้อมูลใหม่ในข้อมูลเชิงลึกกลุ่มเป้าหมาย ธุรกิจส่วนใหญ่สามารถฝึกใหม่เดือนละครั้งและได้รับความแม่นยำที่ดีสำหรับการคาดคะเนของธุรกิจ

1. เลือก **ถัดไป**

### <a name="review-and-run-the-model-configuration"></a>ตรวจสอบและรันการกำหนดค่าแบบจำลอง

1. ในขั้นตอน **ตรวจสอบรายละเอียดแบบจำลองของคุณ** ตรวจสอบการกำหนดค่าของการคาดคะเน คุณสามารถกลับไปที่ส่วนใดก็ได้ของการกำหนดค่าการคาดคะเน โดยเลือก **แก้ไข** ภายใต้ค่าที่แสดง คุณยังสามารถเลือกขั้นตอนการกำหนดค่าจากตัวบ่งชี้ความคืบหน้า

1. หากกำหนดค่าทั้งหมดถูกต้อง ให้เลือก **บันทึกและเรียกใช้** เพื่อเริ่มใช้งานแบบจำลอง บนแท็บ **การคาดคะเนของฉัน** คุณจะเห็นสถานะของกระบวนการการคาดคะเน กระบวนการนี้อาจใช้เวลาหลายชั่วโมงกว่าจะเสร็จสมบูรณ์ ทั้งนี้ขึ้นอยู่กับปริมาณข้อมูลที่ใช้ในการคาดคะเน

## <a name="review-prediction-status-and-results"></a>ตรวจสอบสถานะการคาดคะเนและผลลัพธ์

### <a name="review-prediction-status"></a>ตรวจสอบสถานะการคาดคะเน

1.  ไปที่ **ระบบอัจฉริยะ** > **การคาดคะเน** และเลือกแท็บ **การคาดคะเนของฉัน**
2.  เลือกการคาดคะเนที่คุณต้องการตรวจทาน

- **ชื่อการคาดคะเน**: ชื่อของการคาดคะเนที่ระบุเมื่อสร้าง
- **ชนิดการคาดคะเน**: ชนิดของแบบจำลองที่ใช้สำหรับการคาดคะเน
- **เอนทิตีผลลัพธ์**: ชื่อของเอนทิตีที่จะเก็บผลลัพธ์ของการคาดคะเน ไปที่ **ข้อมูล** > **เอนทิตี** เพื่อค้นหาเอนทิตีที่มีชื่อนี้
- **ฟิลด์ที่คาดคะเน**: ฟิลด์นี้มีการเติมข้อมูลสำหรับการคาดคะเนบางประเภทเท่านั้นและไม่ได้ใช้ในการคาดคะเนมูลค่าตลอดช่วงอายุของลูกค้า
- **สถานะ**: สถานะของการคาดคะเนที่ดำเนินการ
    - **อยู่ในคิว**: การคาดคะเนกำลังรอให้กระบวนการอื่นเสร็จสมบูรณ์
    - **กำลังรีเฟรช**: การคาดคะเนกำลังทำงานเพื่อสร้างผลลัพธ์ที่จะส่งไปยังเอนทิตีผลลัพธ์
    - **ล้มเหลว**: การดำเนินการคาดคะเนล้มเหลว [ตรวจสอบบันทึก](manage-predictions.md#troubleshoot-a-failed-prediction) สำหรับรายละเอียดเพิ่มเติม
    - **สำเร็จแล้ว**: การคาดคะเนประสบความสำเร็จ เลือก **ดู** ใต้จุดไข่ปลาแนวตั้งเพื่อตรวจสอบผลลัพธ์การคาดคะเน
- **แก้ไขแล้ว**: วันที่ของการกำหนดค่าสำหรับการคาดคะเนถูกเปลี่ยน
- **รีเฟรชครั้งล่าสุด**: วันที่การคาดคะเนรีเฟรชผลลัพธ์ในเอนทิตีผลลัพธ์

### <a name="review-prediction-results"></a>ตรวจสอบผลลัพธ์การคาดคะเน

1. ไปที่ **ระบบอัจฉริยะ** > **การคาดคะเน** และเลือกแท็บ **การคาดคะเนของฉัน**

1. เลือกการคาดคะเนที่คุณต้องการตรวจสอบผลลัพธ์

มีข้อมูลหลักสามส่วนภายในหน้าผลลัพธ์

- **ประสิทธิภาพแบบจำลองการฝึกอบรม**: A, B หรือ C เป็นเกรดที่เป็นไปได้ เกรดนี้บ่งชี้ประสิทธิภาพของการคาดคะเนและสามารถช่วยคุณในการตัดสินใจใช้ผลลัพธ์ที่เก็บไว้ในเอนทิตีผลลัพธ์ เลือก **เรียนรู้เกี่ยวกับคะแนนนี้** เพื่อทำความเข้าใจเมตริกประสิทธิภาพของแบบจำลองต้นแบบให้ดีขึ้นและว่าคะแนนประสิทธิภาพของแบบจำลองขั้นสุดท้ายได้มาอย่างไร
  
  :::image type="content" source="media/clv-model-score.png" alt-text="รูปภาพกล่องข้อมูลคะแนนแบบจำลองที่มีเกรด A":::

  การใช้คำนิยามของลูกค้าที่มีมูลค่าสูงที่ให้ไว้ในขณะกำหนดค่าการคาดคะเน ระบบจะประเมินวิธีการทำงานของแบบจำลอง AI ในการคาดคะเนลูกค้าที่มีมูลค่าสูงเมื่อเทียบกับแบบจำลองพื้นฐาน    

  เกรดจะพิจารณาจากกฎต่อไปนี้:
  - **A** เมื่อโมเดลคาดคะเนลูกค้าที่มีมูลค่าสูงเพิ่มขึ้นอย่างน้อย 5% เมื่อเทียบกับโมเดลพื้นฐาน
  - **B** เมื่อโมเดลคาดคะเนลูกค้าที่มีมูลค่าสูงเพิ่มขึ้นระหว่าง 0-5% เมื่อเทียบกับโมเดลพื้นฐาน
  - **C** เมื่อโมเดลคาดคะเนลูกค้าที่มีมูลค่าสูงน้อยกว่า เมื่อเทียบกับโมเดลพื้นฐาน

  บานหน้าต่าง **คะแนนแบบจำลอง** แสดงรายละเอียดเพิ่มเติมเกี่ยวกับประสิทธิภาพของแบบจำลอง AI และแบบจำลองพื้นฐาน แบบจำลองพื้นฐานใช้วิธีการที่ไม่ใช่ AI ในการคำนวณมูลค่าตลอดอายุการใช้งานของลูกค้าโดยพิจารณาจากการซื้อในอดีตของลูกค้าเป็นหลัก     
  สูตรมาตรฐานที่ใช้ในการคำนวณ CLV ตามแบบจำลองพื้นฐาน:    

  _**CLV สำหรับลูกค้าแต่ละราย** = ลูกค้าที่ทำการซื้อรายเดือนโดยเฉลี่ยในหน้าต่างลูกค้าที่ใช้งานอยู่ * จำนวนเดือนในช่วงการคาดคะเน CLV * อัตราการเก็บรักษาลูกค้าทั้งหมดโดยรวม*_

  แบบจำลอง AI ถูกเปรียบเทียบกับแบบจำลองพื้นฐานตามเมตริกประสิทธิภาพของแบบจำลองสองตัว
  
  - **อัตราความสําเร็จในการคาดคะเนลูกค้าที่มีมูลค่าสูง**

    ดูความแตกต่างในการคาดคะเนลูกค้าที่มีมูลค่าสูงโดยใช้แบบจำลอง AI เปรียบเทียบกับแบบจำลองพื้นฐาน ตัวอย่างเช่น อัตราความสำเร็จ 84% หมายความว่าจากลูกค้าที่มีมูลค่าสูงทั้งหมดในข้อมูลการฝึกอบรมแบบจำลอง AI สามารถจับคาดคะเน 84% ได้อย่างแม่นยำ จากนั้นเราจะเปรียบเทียบอัตราความสำเร็จนี้กับอัตราความสำเร็จของแบบจำลองพื้นฐานเพื่อรายงานการเปลี่ยนแปลงที่สัมพันธ์กัน ค่านี้ใช้เพื่อกำหนดเกรดให้กับแบบจำลอง

  - **เมตริกข้อผิดพลาด**
    
    เมตริกอื่นช่วยให้คุณตรวจสอบประสิทธิภาพโดยรวมของแบบจำลองในแง่ของข้อผิดพลาดในการคาดคะเนค่าในอนาคต เราใช้เมตริก Root Mean Squared Error (RMSE) โดยรวมเพื่อประเมินข้อผิดพลาดนี้ RMSE เป็นวิธีมาตรฐานในการวัดข้อผิดพลาดของแบบจำลองในการคาดคะเนข้อมูลเชิงปริมาณ RMSE ของแบบจำลอง AI ถูกเปรียบเทียบกับ RMSE ของแบบจำลองพื้นฐานและรายงานความแตกต่างสัมพัทธ์

  แบบจำลอง AI จะจัดลำดับความสำคัญของการจัดอันดับที่ถูกต้องของลูกค้าตามมูลค่าที่พวกเขานำมาสู่ธุรกิจของคุณ ดังนั้นเฉพาะอัตราความสำเร็จของการคาดการณ์ลูกค้าที่มีมูลค่าสูงเท่านั้นที่จะใช้เพื่อให้ได้เกรดแบบจำลองสุดท้าย เมตริก RMSE มีความอ่อนไหวต่อค่าผิดปกติ ในสถานการณ์ที่คุณมีลูกค้าจำนวนเล็กน้อยที่มีมูลค่าการซื้อสูงเป็นพิเศษ เมตริก RMSE โดยรวมอาจไม่ได้ให้ภาพรวมทั้งหมดของประสิทธิภาพของแบบจำลอง   

- **มูลค่าของลูกค้าตามเปอร์เซ็นต์ไทล์**: การใช้คำนิยามของคุณเกี่ยวกับลูกค้าที่มีมูลค่าสูง ลูกค้าจะถูกจัดกลุ่มเป็นมูลค่าต่ำและมูลค่าสูงตามการคาดคะเน CLV ของพวกเขาและแสดงในแผนภูมิ เมื่อวางเมาส์เหนือแถบในฮิสโทแกรม คุณจะเห็นจำนวนลูกค้าในแต่ละกลุ่มและ CLV เฉลี่ยของกลุ่มนั้น ข้อมูลนี้สามารถช่วยได้หากคุณต้องการ [สร้างเซ็กเมนต์ลูกค้า](segments.md) ตามการคาดคะเน CLV

- **ปัจจัยที่มีอิทธิพลมากที่สุด**: ปัจจัยต่าง ๆ ได้รับการพิจารณาเมื่อสร้างการคาดคะเน CLV ของคุณตามข้อมูลการป้อนข้อมูลที่ให้ไว้กับแบบจำลอง AI แต่ละปัจจัยมีความสำคัญที่คำนวณสำหรับการคาดคะเนแบบรวมที่สร้างมีการโมเดล คุณสามารถใช้ปัจจัยเหล่านี้เพื่อช่วยตรวจสอบผลการคาดคะเนของคุณ ปัจจัยเหล่านี้ยังให้ข้อมูลเชิงลึกเพิ่มเติมเกี่ยวกับปัจจัยที่มีอิทธิพลที่สุดที่มีส่วนในการคาดคะเน CLV ในลูกค้าทั้งหมดของคุณ

## <a name="manage-predictions"></a>จัดการการคาดคะเน

เป็นไปได้ที่จะเพิ่มประสิทธิภาพ แก้ไขปัญหา รีเฟรช หรือลบการคาดคะเน รีวิวรายงานความสามารถในการใช้ข้อมูลที่ป้อนเข้า เพื่อค้นหาวิธีทำให้การคาดคะเนเร็วขึ้นและเชื่อถือได้มากขึ้น สำหรับข้อมูลเพิ่มเติม ดู [จัดการการคาดคะเน](manage-predictions.md)

[!INCLUDE[footer-include](../includes/footer-banner.md)]
