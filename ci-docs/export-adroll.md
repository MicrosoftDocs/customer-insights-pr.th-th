---
title: ส่งออกเซ็กเมนต์ไปยัง AdRoll (พรีวิว)
description: เรียนรู้วิธีกำหนดค่าการเชื่อมต่อและการส่งออกไปยัง AdRoll
ms.date: 10/08/2021
ms.reviewer: mhart
ms.subservice: audience-insights
ms.topic: conceptual
author: pkieffer
ms.author: philk
manager: shellyha
ms.openlocfilehash: 13c7dd3b8556ad807fba6c537525b463480e860b
ms.sourcegitcommit: dca46afb9e23ba87a0ff59a1776c1d139e209a32
ms.translationtype: HT
ms.contentlocale: th-TH
ms.lasthandoff: 06/29/2022
ms.locfileid: "9081917"
---
# <a name="export-segments-to-adroll-preview"></a>ส่งออกเซ็กเมนต์ไปยัง AdRoll (พรีวิว)

ส่งออกเซ็กเมนต์ของโปรไฟล์ลูกค้าแบบรวมไปยัง AdRoll และใช้สำหรับการโฆษณา 

## <a name="prerequisites-for-a-connection"></a>ข้อกำหนดเบื้องต้นสำหรับการเชื่อมต่อ

- คุณมี [บัญชี AdRoll](https://www.adroll.com/) และข้อมูลประจำตัวผู้ดูแลระบบที่เกี่ยวข้อง
- คุณ [กำหนดค่าเซ็กเมนต์](segments.md) ใน Customer Insights
- โปรไฟล์ลูกค้าแบบรวมในเซ็กเมนต์ที่ส่งออกประกอบด้วยฟิลด์ที่แสดงที่อยู่อีเมล

## <a name="known-limitations"></a>ข้อจำกัดที่ทราบ

- คุณสามารถส่งออกโปรไฟล์ลูกค้าได้มากถึง 250,000 รายต่อการส่งออกไปยัง AdRoll
- คุณไม่สามารถส่งออกเซ็กเมนต์ที่มีโปรไฟล์ลูกค้าน้อยกว่า 100 รายการไปยัง AdRoll 
- การส่งออกไปยัง AdRoll มีการจำกัดเซ็กเมนต์
- การส่งออกโปรไฟล์ลูกค้าสูงสุด 250,000 รายไปยัง AdRoll อาจใช้เวลานานถึง 10 นาทีจึงจะเสร็จสมบูรณ์ 
- จำนวนโปรไฟล์ลูกค้าที่คุณสามารถส่งออกไปยัง AdRoll ขึ้นอยู่กับสัญญาของคุณกับ AdRoll

## <a name="set-up-connection-to-adroll"></a>ตั้งค่าการเชื่อมต่อไปยัง AdRoll

1. ไปที่ **การจัดการ** > **การเชื่อมต่อ**

1. เลือก **เพิ่มการเชื่อมต่อ** และเลือก **AdRoll** เพื่อกำหนดค่าการเชื่อมต่อ

1. ตั้งชื่อที่เป็นที่รู้จักให้การเชื่อมต่อของคุณในฟิลด์ **ชื่อที่แสดง** ชื่อและชนิดของการเชื่อมต่ออธิบายการเชื่อมต่อนี้ เราขอแนะนำให้เลือกชื่อที่อธิบายวัตถุประสงค์และเป้าหมายของการเชื่อมต่อ

1. เลือกผู้ที่สามารถใช้การเชื่อมต่อนี้ หากคุณไม่ดำเนินการใด ๆ ค่าเริ่มต้นจะเป็นผู้ดูแลระบบ สำหรับข้อมูลเพิ่มเติม โปรดดู [อนุญาตให้ผู้สนับสนุนใช้การเชื่อมต่อสำหรับการส่งออก](connections.md#allow-contributors-to-use-a-connection-for-exports)

1. เลือก **ฉันเห็นด้วย** เพื่อยืนยัน **ความเป็นส่วนตัวของข้อมูลและการปฏิบัติตามกฎระเบียบ**

1. เลือก **เชื่อมต่อ** เพื่อเริ่มต้นการเชื่อมต่อกับ AdRoll

1. เลือก **รับรองความถูกต้องกับ AdRoll** และให้ข้อมูลประจำตัวผู้ดูแลระบบสำหรับ AdRoll ของคุณ 

1. เลือก **เพิ่มตัวเองเป็นผู้ใช้ที่ส่งออก** และให้ข้อมูลประจำตัวของ Customer Insights ของคุณ

1. ให้เลือก **บันทึก** เพื่อทำการเชื่อมต่อให้เสร็จสิ้น

## <a name="configure-an-export"></a>กำหนดค่าการส่งออก

คุณสามารถกำหนดค่าการส่งออกนี้ได้หากคุณสามารถเข้าถึงการเชื่อมต่อชนิดนี้ได้ ดูข้อมูลเพิ่มเติมที่ [สิทธิ์ที่จำเป็นในการกำหนดค่าการส่งออก](export-destinations.md#set-up-a-new-export)

1. ไปที่ **ข้อมูล** > **การส่งออก**

1. หากต้องการสร้างการส่งออกใหม่ เลือก **เพิ่มปลายทาง**

1. ในฟิลด์ **การเชื่อมต่อสำหรับการส่งออก** เลือกการเชื่อมต่อจากส่วน AdRoll หากคุณไม่เห็นชื่อส่วนนี้ การเชื่อมต่อชนิดนี้ไม่พร้อมใช้งานสำหรับคุณ

1. ป้อน **รหัสผู้ลงโฆษณา AdRoll** ของคุณ สำหรับข้อมูลเพิ่มเติม ดูที่ [โปรไฟล์ผู้ลงโฆษณา AdRoll](https://help.adroll.com/hc/articles/212011838-Advertiser-Profiles)

1. ในส่วน **การจับคู่ข้อมูล** ในฟิลด์ **อีเมล** เลือกฟิลด์ที่แสดงถึงที่อยู่อีเมลของลูกค้า จำเป็นต้องส่งออกเซ็กเมนต์ไปยัง AdRoll

1. เลือกเซ็กเมนต์ที่คุณต้องการส่งออก เลือกเซ็กเมนต์ที่มีสมาชิกอย่างน้อย 100 คน คุณไม่สามารถส่งออกเซ็กเมนต์ที่เล็กกว่านั้นได้ นอกจากนี้ ขนาดสูงสุดของเซ็กเมนต์ที่จะส่งออกคือสมาชิก 250,000 รายต่อการส่งออก 

1. เลือก **บันทึก**

การบันทึกการส่งออกไม่ได้เรียกใช้การส่งออกในทันที

การส่งออกทำงานกับทุก ๆ [การรีเฟรชตามกำหนดการ](system.md#schedule-tab) 

นอกจากนี้คุณยังสามารถ [ส่งออกข้อมูลตามความต้องการ](export-destinations.md#run-exports-on-demand) 


## <a name="data-privacy-and-compliance"></a>ความเป็นส่วนตัวของข้อมูลและการปฏิบัติตามกฎระเบียบ

เมื่อคุณเปิดใช้งาน Dynamics 365 Customer Insights ในการส่งข้อมูลไปยัง AdRoll คุณอนุญาตให้ถ่ายโอนข้อมูลนอกขอบเขตการปฏิบัติตามข้อกำหนดสำหรับ Dynamics 365 Customer Insights รวมถึงข้อมูลที่อาจมีความละเอียดอ่อน เช่น ข้อมูลส่วนบุคคล Microsoft จะถ่ายโอนข้อมูลดังกล่าวตามคำสั่งของคุณ แต่คุณมีหน้าที่รับผิดชอบในการตรวจสอบว่า AdRoll ปฏิบัติตามข้อผูกพันด้านความเป็นส่วนตัวหรือความปลอดภัยที่คุณอาจมี สำหรับข้อมูลเพิ่มเติม ดู [คำชี้แจงสิทธิส่วนบุคคลของ Microsoft](https://go.microsoft.com/fwlink/?linkid=396732)

ผู้ดูแลระบบ Dynamics 365 Customer Insights ของคุณ สามารถลบปลายทางการส่งออกนี้เมื่อใดก็ได้เพื่อยกเลิกการใช้ฟังก์ชันนี้
