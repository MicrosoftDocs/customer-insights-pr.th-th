---
title: วิเคราะห์ความคิดเห็นสำหรับคำติชมของลูกค้า (พรีวิว)
description: เรียนรู้วิธีใช้โมเดลการวิเคราะห์ความคิดเห็นจากคำติชมของลูกค้าใน Dynamics 365 Customer Insights
ms.date: 09/14/2022
ms.subservice: audience-insights
ms.reviewer: mhart
ms.topic: conceptual
author: wmelewong
ms.author: wameng
manager: shellyha
ms.openlocfilehash: 61ce9fb18efa6152dddb2e31f4fd0366a31ac2c7
ms.sourcegitcommit: be341cb69329e507f527409ac4636c18742777d2
ms.translationtype: HT
ms.contentlocale: th-TH
ms.lasthandoff: 09/30/2022
ms.locfileid: "9610489"
---
# <a name="analyze-sentiment-in-customer-feedback-preview"></a>วิเคราะห์ความคิดเห็นในคำติชมของลูกค้า (พรีวิว)

การวิเคราะห์ความคิดเห็นทำให้คุณสามารถสังเคราะห์ความคิดเห็นของลูกค้าและระบุแง่มุมทางธุรกิจในลักษณะที่เป็นโอกาสในการปรับปรุง คุณลักษณะ Customer Insights นี้ช่วยให้คุณเข้าใจสิ่งที่ทำได้ดีและสิ่งที่คุณต้องมีการแก้ไข วิธีนี้สามารถช่วยให้คุณขับเคลื่อนการดำเนินธุรกิจด้วยการส่งเสริมประสบการณ์ที่ส่งผลให้ลูกค้าพึงพอใจและมีความภักดีสูง

## <a name="overview"></a>ภาพรวม

คุณลักษณะการวิเคราะห์ความคิดเห็นจะสร้างข้อมูลเชิงลึกที่ได้รับสองแบบต่อรหัสลูกค้า คะแนนความคิดเห็น (จาก -5 ถึง 5) และรายการแง่มุมทางธุรกิจที่เกี่ยวข้อง (ด้านต่างๆ ของธุรกิจ) ต่างช่วยให้คุณเข้าใจความคิดเห็นของลูกค้าได้ดียิ่งขึ้น

การวิเคราะห์นี่จะช่วยให้คุณ:
- มองเห็นภาพรวมความคิดเห็นของลูกค้าที่มีต่อแบรนด์หรือองค์กร
- ระบุลูกค้าที่มีความคิดเห็นเชิงลบเพื่อมุ่งเน้นแคมเปญและการมีส่วนร่วมของคุณและปรับปรุงการกลับมาให้บริการให้สูงขึ้น  
- ระบุแง่มุมทางธุรกิจที่มีปัญหาตามลูกค้าบอกให้ทราบ  
- แบ่งเซ็กเมนต์ลูกค้าตามความคิดเห็นของพวกเขาเพื่อใช้งานแคมเปญที่ปรับเป็นแบบส่วนบุคคลกับการดำเนินการในการขาย การตลาด และการสนับสนุนที่ตรงเป้าหมาย
- เพิ่มประสิทธิภาพการดำเนินธุรกิจโดยการระบุประเด็นที่น่ากังวลหรือโอกาสที่ลูกค้ากล่าวถึง
- ทราบถึงแง่มุมทางธุรกิจที่ทำได้ดีและตอบแทนลูกค้าที่มีความสุขผ่านโปรแกรมลูกค้าสมาชิกและโปรโมชั่น

แบบจำลองให้รายการถ้อยคำที่ส่งผลต่อการตัดสินใจของแบบจำลองในการกำหนดคะแนนความคิดเห็นหรือแง่มุมทางธุรกิจจากข้อคิดเห็นคำติชม  

เราใช้ **โมเดลการประมวลผลภาษาธรรมชาติ (NLP)** สองแบบ: แบบแรกจะกำหนดคะแนนความคิดเห็นสำหรับแต่ละข้อคิดเห็นคำติชม แบบที่สองจะเชื่อมโยงคำติชมแต่ละรายการกับแง่มุมทางธุรกิจที่เกี่ยวข้องทั้งหมด โมเดลเหล่านี้ได้รับการฝึกเกี่ยวกับข้อมูลสาธารณะจากแหล่งต่างๆ ในสื่อสังคม ร้านค้าปลีก ร้านอาหาร สินค้าอุปโภคบริโภค และอุตสาหกรรมยานยนต์
  
แง่มุมทางธุรกิจที่กำหนดไว้ล่วงหน้าสำหรับให้โมเดลเชื่อมโยงกับข้อมูลคำติชม ได้แก่:
- การจัดการบัญชี
- ตรวจสอบและชำระเงิน
- การสนับสนุนลูกค้า
- การรับสินค้าที่หน้าร้าน
- การจัดส่งและการเรียกคืนบรรจุภัณฑ์
- การสั่งซื้อล่วงหน้า
- ราคา
- ความเป็นส่วนตัวและความปลอดภัย
- โปรโมชันและรางวัล
- ใบเสร็จรับเงินและการรับประกัน
- การคืน การเปลี่ยน และการยกเลิกสินค้า
- ความถูกต้องในการเติมเต็มคำสั่งซื้อ
- คุณภาพของเว็บไซต์/แอป

> [!NOTE]
> ปัจจุบัน เรารองรับเฉพาะการวิเคราะห์ความคิดเห็นเกี่ยวกับคำติชมของลูกค้าที่เป็นภาษาอังกฤษเท่านั้น ในอนาคตจะมีการรองรับภาษาอื่นๆ เพิ่มเติม หากมีการอัปโหลดข้อคิดเห็นภาษาอื่น โมเดลจะยังคงแสดงผลลัพธ์ แต่ผลลัพธ์เหล่านี้จะไม่ถูกต้อง

## <a name="prerequisites"></a>ข้อกำหนดเบื้องต้น

- อย่างน้อยมีสิทธิ์ [ผู้สนับสนุน](permissions.md)
- [แบบรวม](data-unification.md) ข้อมูลข้อความคำติชม เราขอแนะนำให้คุณ [กำหนดค่าเอนทิตีข้อมูลคำติชมของคุณเป็นเอนทิตีกิจกรรมชนิดความหมาย](map-entities.md#select-primary-key-and-semantic-type-for-attributes) (ชนิดคำติชม)
- รหัสลูกค้าแบบรวม (UCID) จากการรวมข้อมูลเพื่อจับคู่เรกคอร์ดข้อมูลข้อความคำติชมกับลูกค้าแต่ละราย
- รหัสผลป้อนกลับ
- ประทับเวลาของคำติชม
- ข้อความผลป้อนกลับ

Customer Insights สามารถประมวลเรกคอร์ดคำติชมได้มากถึง 10 ล้านรายการสำหรับการเรียกใช้โมเดลเดียว โมเดลสามารถวิเคราะห์คำติชมได้ถึง 128 คำ หากข้อคิดเห็นคำติชมยาวกว่า การวิเคราะห์จะพิจารณาเฉพาะ 128 คำแรกเท่านั้น

> [!NOTE]
> สามารถกำหนดค่าเอนทิตีข้อคิดเห็นได้เพียงรายการเดียวเท่านั้น หากมีเอนทิตีข้อคิดเห็นหลายรายการ ให้รวมเอนทิตีเหล่านั้นใน Power Query ก่อนการนำเข้าข้อมูลได้

## <a name="configure-a-sentiment-analysis"></a>กำหนดค่าการวิเคราะห์ความคิดเห็น

1. ไปที่ **ระบบอัจฉริยะ** > **การคาดคะเน**

1. บนแท็บ **สร้าง** เลือก **ใช้แบบจำลอง** บนไทล์ **การวิเคราะห์ความคิดเห็นของลูกค้า (ตัวอย่าง)**

1. เลือก **เริ่มต้นใช้งาน**

1. **ระบุชื่อ** การวิเคราะห์และตั้ง **ชื่อเอนทิตีผลลัพธ์แง่มุมทางธุรกิจ** และ **ชื่อเอนทิตีผลลัพธ์คะแนนความคิดเห็น**

1. เลือก **ถัดไป**

1. เลือก **เพิ่มข้อมูล** สำหรับ **ข้อคิดเห็นของลูกค้า**

1. เลือกชนิดกิจกรรมเชิงความหมาย **ข้อคิดเห็น** ที่มีข้อมูลข้อคิดเห็น หากยังไม่ได้ตั้งค่ากิจกรรม ให้เลือก **ที่นี่** และสร้างขึ้นมา

   :::image type="content" source="media/sentiment-add-feedback-activities.png" alt-text="ขั้นตอนการกำหนดค่าเพื่อเลือกกิจกรรมคำติชมสำหรับการวิเคราะห์ความคิดเห็น":::

1. เลือกกิจกรรมที่จะใช้สำหรับการวิเคราะห์ความคิดเห็นนี้ จากนั้นเลือก **ถัดไป**

1. แมปแอตทริบิวต์ในข้อมูลของคุณกับแอตทริบิวต์ของโมเดล 

1. เลือก **บันทึก**

1. เลือก **ถัดไป** ขั้นตอน **ตรวจสอบและเรียกใช้** จะแสดงสรุปการกำหนดค่าและให้โอกาสในการเปลี่ยนแปลงก่อนที่คุณจะสร้างการวิเคราะห์

1. เลือก **แก้ไข** ในขั้นตอนเพื่อตรวจสอบและทำการเปลี่ยนแปลงใดๆ

1. หากคุณพอใจกับการเลือกของคุณ ให้เลือก **บันทึกและเรียกใช้** เพื่อเริ่มใช้งานแบบจำลอง เลือก **เสร็จ** แท็บ **การคาดคะเนของฉัน** จะปรากฏขึ้นขณะสร้างการคาดคะเน กระบวนการนี้อาจใช้เวลาหลายชั่วโมงกว่าจะเสร็จสมบูรณ์ ทั้งนี้ขึ้นอยู่กับปริมาณข้อมูลที่ใช้ในการคาดคะเน

[!INCLUDE [progress-details](includes/progress-details-pane.md)]

## <a name="view-analysis-results"></a>ดูผลการวิเคราะห์

1. ไปที่ **ระบบอัจฉริยะ** > **การคาดคะเน**

1. บนแท็บ **การคาดคะเนของฉัน** ให้เลือกการคาดคะเนที่คุณต้องการดู

ทริกเกอร์ต์มีอยู่สองแท็บผลลัพธ์

### <a name="sumary-tab"></a>แท็บสรุป

ในหน้าผลลัพธ์มีข้อมูลอยู่ด้วยกันสี่ส่วนหลักๆ

- **คะแนนความคิดเห็นโดยเฉลี่ย**: คะแนนความคิดเห็นช่วยให้คุณเข้าใจความคิดเห็นโดยรวมของลูกค้าทุกราย
  - **เชิงลบ** (-5 > 2)
  - **เป็นกลาง** (-1 > 1)
  - **เชิงบวก** (2 > 5)
  
  :::image type="content" source="media/overall-customer-sentiment.png" alt-text="การแสดงภาพความคิดเห็นโดยรวมของลูกค้า":::

- **การกระจายลูกค้าตามคะแนนความคิดเห็น**: ลูกค้าจะได้รับการจัดประเภทเป็นกลุ่มเชิงลบ กลางๆ และเชิงบวกตามคะแนนความคิดเห็นของพวกเขา วางเมาส์เหนือแถบในฮิสโตแกรมเพื่อดูจำนวนลูกค้าและคะแนนความคิดเห็นโดยเฉลี่ยในแต่ละกลุ่ม ข้อมูลนี้สามารถช่วยคุณ [สร้างกลุ่มลูกค้า](prediction-based-segment.md) ตามคะแนนความคิดเห็นของพวกเขาได้  

  :::image type="content" source="media/distribution-customer-sentiment.png" alt-text="แผนภูมิแท่งที่แสดงความคิดเห็นของลูกค้าผ่านกลุ่มความคิดเห็นทั้งสามแบบ":::

- **คะแนนความคิดเห็นโดยเฉลี่ยตามช่วงเวลา**: ความคิดเห็นของลูกค้าอาจเปลี่ยนแปลงได้ตลอดเวลา เรานำเสนอแนวโน้มเกี่ยวกับความคิดเห็นของลูกค้าของคุณสำหรับช่วงเวลาของข้อมูลของคุณ มุมมองนี้สามารถช่วยคุณวัดผลกระทบของโปรโมชั่นตามฤดูกาล การเปิดตัวผลิตภัณฑ์ หรือการแทรกแซงอื่นๆ ที่มีกรอบเวลาสำหรับความคิดเห็นของลูกค้า ดูกราฟโดยการเลือกปีที่สนใจจากเมนูดรอปดาวน์

  :::image type="content" source="media/sentiment-score-over-time.png" alt-text="แผนภูมิประวัติที่มีคะแนนความคิดเห็นในช่วงเวลาที่แสดงเป็นเส้น":::

- **ความคิดเห็นในแง่มุมทางธุรกิจ**: ความรู้สึกโดยเฉลี่ยในแง่มุมต่างๆ ของธุรกิจช่วยให้คุณวัดได้ว่าธุรกิจของคุณพึงพอใจในแง่มุมใดอยู่แล้วหรือต้องการความสนใจมากขึ้น เรกคอร์ดคำติชมที่ไม่สอดคล้องกับแง่มุมทางธุรกิจที่สนับสนุนจะมีการจัดประเภทภายใต้ **อื่นๆ** จัดเรียงข้อมูลโดยเลือกคอลัมน์ใดก็ได้

  :::image type="content" source="media/sentiment-across-business-aspects.png" alt-text="รายการของแง่มุมทางธุรกิจที่มีค่าความคิดเห็นที่เกี่ยวข้องและจำนวนลูกค้าที่กล่าวถึง":::

  เลือกชื่อของแง่มุมทางธุรกิจเพื่อดูว่าแบบจำลองมีการระบุถึงแง่มุมทางธุรกิจในลักษณะใด:

  - **คำที่มีอิทธิพล**: คำยอดนิยมที่มีอิทธิพลต่อการระบุแง่มุมทางธุรกิจของโมเดล AI ในคำติชมของลูกค้า
    **แสดงคำที่ไม่เหมาะสม**: ให้คุณสามารถใส่คำที่ไม่เหมาะสมในรายการจากข้อมูลคำติชมเดิมของลูกค้าได้ ตามค่าเริ่มต้นจะปิดรายการนี้  การปิดบังคำที่ไม่เหมาะสมนั้นดำเนินการโดยโมเดล AI และอาจตรวจไม่พบคำที่ไม่เหมาะสมทั้งหมด หากคุณตรวจพบคำที่ไม่เหมาะสมซึ่งไม่ได้รับการกรองตามที่คาดไว้ โปรดแจ้งให้เราทราบ

    :::image type="content" source="media/offensive-words-sentiment.png" alt-text="รายการของคำที่มีอิทธิพลพร้อมปุ่มเปิดปิดเพื่อแสดงหรือซ่อนคำที่ไม่เหมาะสม":::

  - **ตัวอย่างคำติชม**: เรกคอร์ดคำติชมที่เกิดขึ้นจริงในข้อมูลของคุณ คำมีรหัสสีตามอิทธิพลที่มีต่อการระบุแง่มุมทางธุรกิจ

### <a name="influential-words-analysis-tab"></a>แท็บการวิเคราะห์คำที่มีอิทธิพล

มีข้อมูลเพิ่มเติมสามส่วนที่อธิบายวิธีการทำงานของโมเดลความคิดเห็น
  
- **คำยอดนิยมที่ทำให้เกิดความคิดเห็นเชิงบวก**: คำยอดนิยมที่มีอิทธิพลต่อการระบุความคิดเห็นเชิงบวกของโมเดล AI ในคำติชมของลูกค้า  

- **คำยอดนิยมที่ทำให้เกิดความคิดเห็นเชิงลบ**: คำยอดนิยมที่มีอิทธิพลต่อการระบุความคิดเห็นเชิงลบของโมเดล AI ในคำติชมของลูกค้า

- **ตัวอย่างคำติชม**: เรกคอร์ดความคิดเห็นจริง โดยรายการหนึ่งมีความคิดเห็นเชิงลบและอีกรายการมีความคิดเห็นเชิงบวก คำในเรกคอร์ดคำติชมจะถูกเน้นตามการมีส่วนร่วมในคะแนนความคิดเห็นที่กำหนด คำที่มีส่วนในคะแนนความคิดเห็นเชิงบวกจะเน้นด้วยสีเขียว คำที่มีส่วนในคะแนนความคิดเห็นเชิงลบจะเน้นด้วยสีแดง
   เลือก **ดูเพิ่มเติม** เพื่อโหลดตัวอย่างข้อคิดเห็น
  
   :::image type="content" source="media/sentiment-feedback-samples.png" alt-text="ตัวอย่างการวิเคราะห์ความคิดเห็นเกี่ยวกับคำติชมของลูกค้า":::

**แสดงคำที่ไม่เหมาะสม**: ให้คุณสามารถใส่คำที่ไม่เหมาะสมในรายการจากข้อมูลคำติชมเดิมของลูกค้าได้ ตามค่าเริ่มต้นจะปิดรายการนี้  การปิดบังคำที่ไม่เหมาะสมนั้นดำเนินการโดยโมเดล AI และอาจตรวจไม่พบคำที่ไม่เหมาะสมทั้งหมด หากคุณตรวจพบคำที่ไม่เหมาะสมซึ่งไม่ได้รับการกรองตามที่คาดไว้ โปรดแจ้งให้เราทราบ

## <a name="act-on-analysis-results"></a>ดำเนินการตามผลการวิเคราะห์

เพื่อสร้างกลุ่มลูกค้าใหม่ได้ง่ายๆ จากผลการวิเคราะห์ความคิดเห็น เลือก **สร้างเซ็กเมนต์** ที่ด้านบนของหน้าผลลัพธ์ของโมเดล

## <a name="potential-bias"></a>อคติที่อาจเกิดขึ้น

เช่นเดียวกับคุณลักษณะใดๆ ที่ใช้ปัญญาประดิษฐ์เชิงคาดคะเน อคติอาจเกิดขึ้นในข้อมูลที่คุณใช้คาดคะเนความคิดเห็นของลูกค้า ตัวอย่างเช่น หากคุณรวบรวมเฉพาะคำติชมทางดิจิทัล คุณอาจพลาดความคิดเห็นจากลูกค้าที่ทำธุรกิจกับคุณโดยตรงเป็นหลัก ซึ่งอาจส่งผลต่อผลลัพธ์ของคุณลักษณะ

เนื่องจากคุณลักษณะนี้ใช้วิธีการแบบอัตโนมัติในการประเมินข้อมูลและทำการคาดคะเนตามข้อมูลนั้น ดังนั้นจึงมีความสามารถในการใช้เป็นวิธีการสร้างโปรไฟล์ได้ตามเงื่อนไขที่กำหนดโดยข้อบังคับทั่วไปเกี่ยวกับการคุ้มครองข้อมูล ("GDPR") การใช้คุณลักษณะนี้เพื่อประมวลผลข้อมูลของคุณอาจอยู่ภายใต้ GDPR หรือกฎหมายหรือข้อบังคับอื่น ๆ คุณมีหน้าที่รับผิดชอบในการตรวจสอบให้แน่ใจว่าการใช้ Dynamics 365 Customer Insights ของคุณ รวมถึงการวิเคราะห์ความคิดเห็นสอดคล้องกับกฎหมายและข้อบังคับที่เกี่ยวข้องทั้งหมด รวมถึงกฎหมายที่เกี่ยวข้องกับความเป็นส่วนตัว ข้อมูลส่วนบุคคล ข้อมูลไบโอเมตริก การคุ้มครองข้อมูลส่วนบุคคล และการรักษาความลับของการติดต่อสื่อสาร

[!INCLUDE [footer-include](includes/footer-banner.md)]

