---
title: การวิเคราะห์ความคิดเห็นจากคำติชมของลูกค้า
description: เรียนรู้วิธีใช้โมเดลการวิเคราะห์ความคิดเห็นจากคำติชมของลูกค้าใน Dynamics 365 Customer Insights
ms.date: 12/23/2021
ms.subservice: audience-insights
ms.reviewer: mhart
ms.topic: conceptual
author: wmelewong
ms.author: wameng
manager: shellyha
ms.openlocfilehash: e51225bbfcd445180b12661cba12256c3f042045
ms.sourcegitcommit: b7dbcd5627c2ebfbcfe65589991c159ba290d377
ms.translationtype: HT
ms.contentlocale: th-TH
ms.lasthandoff: 04/27/2022
ms.locfileid: "8647796"
---
# <a name="analyze-sentiment-in-customer-feedback-preview"></a>วิเคราะห์ความคิดเห็นในคำติชมของลูกค้า (พรีวิว)

ปัจจุบันลูกค้าคาดหวังผลิตภัณฑ์ บริการ และประสบการณ์ที่มีคุณภาพสูง โดยเฉพาะอย่างยิ่งลูกค้าที่ร่วมแสดงความคิดเห็น เป็นเรื่องยากมากสำหรับองค์กรในการวิเคราะห์ปริมาณข้อมูลที่เพิ่มขึ้นโดยไม่ลดความแม่นยำและมีต้นทุนแรงงานที่สูงขึ้น Dynamics 365 Customer Insights นำเสนอโมเดลการวิเคราะห์ความคิดเห็นจากคำติชมของลูกค้าซึ่งช่วยให้องค์กรสามารถวิเคราะห์ข้อมูลของพวกเขาได้แม่นยำยิ่งขึ้นด้วยต้นทุนที่ต่ำลง

การวิเคราะห์ความคิดเห็นทำให้คุณสามารถสังเคราะห์ความคิดเห็นของลูกค้าและระบุแง่มุมทางธุรกิจในลักษณะที่เป็นโอกาสในการปรับปรุง คุณลักษณะ Customer Insights นี้ช่วยให้คุณเข้าใจสิ่งที่ทำได้ดีและสิ่งที่คุณต้องมีการแก้ไข มุ่งเน้นด้านของธุรกิจที่เกี่ยวข้องและมีผลกระทบมากที่สุดเพื่อปรับปรุงประสบการณ์ให้กับลูกค้าของคุณ ท้ายที่สุด วิธีนี้สามารถช่วยให้คุณขับเคลื่อนการดำเนินธุรกิจด้วยการส่งเสริมประสบการณ์ที่ส่งผลให้ลูกค้าพึงพอใจและมีความภักดีสูง

## <a name="overview"></a>ภาพรวม

คุณลักษณะการวิเคราะห์ความคิดเห็นจะสร้างข้อมูลเชิงลึกที่ได้รับสองแบบต่อรหัสลูกค้า คะแนนความคิดเห็น (จาก -5 ถึง 5) และรายการแง่มุมทางธุรกิจที่เกี่ยวข้อง (ด้านต่างๆ ของธุรกิจ) ต่างช่วยให้คุณเข้าใจความคิดเห็นของลูกค้าได้ดียิ่งขึ้น 

ข้อมูลนี้สามารถช่วยให้คุณได้รับผลลัพธ์ต่อไปนี้: 
- มองเห็นภาพรวมความคิดเห็นของลูกค้าที่มีต่อแบรนด์หรือองค์กร
- ระบุลูกค้าที่มีความคิดเห็นเชิงลบเพื่อมุ่งเน้นแคมเปญและการมีส่วนร่วมของคุณและปรับปรุงการกลับมาให้บริการให้สูงขึ้น  
- ระบุแง่มุมทางธุรกิจที่มีปัญหาตามลูกค้าบอกให้ทราบ  
- แบ่งเซ็กเมนต์ลูกค้าตามความคิดเห็นของพวกเขาเพื่อใช้งานแคมเปญที่ปรับเป็นแบบส่วนบุคคลกับการดำเนินการในการขาย การตลาด และการสนับสนุนที่ตรงเป้าหมาย
- เพิ่มประสิทธิภาพการดำเนินธุรกิจโดยการระบุประเด็นที่น่ากังวลหรือโอกาสที่ลูกค้ากล่าวถึง
- ทราบถึงแง่มุมทางธุรกิจที่ทำได้ดีและตอบแทนลูกค้าที่มีความสุขผ่านโปรแกรมลูกค้าสมาชิกและโปรโมชั่น

เพื่อให้แน่ใจว่าคุณสามารถเชื่อถือในผลลัพธ์ของโมเดล เราจะให้ข้อมูลที่โปร่งใสเกี่ยวกับวิธีการตัดสินใจของโมเดล คุณจะได้รับรายการถ้อยคำที่ส่งผลต่อการตัดสินใจของโมเดลในการกำหนดคะแนนความคิดเห็นหรือแง่มุมทางธุรกิจจากข้อคิดเห็นคำติชม  

เราใช้ **โมเดลการประมวลผลภาษาธรรมชาติ (NLP)** สองแบบ: แบบแรกจะกำหนดคะแนนความคิดเห็นสำหรับแต่ละข้อคิดเห็นคำติชม แบบที่สองจะเชื่อมโยงคำติชมแต่ละรายการกับแง่มุมทางธุรกิจที่เกี่ยวข้องทั้งหมด โมเดลเหล่านี้ได้รับการฝึกเกี่ยวกับข้อมูลสาธารณะจากแหล่งต่างๆ ในสื่อสังคม ร้านค้าปลีก ร้านอาหาร สินค้าอุปโภคบริโภค และอุตสาหกรรมยานยนต์    
  
แง่มุมทางธุรกิจที่กำหนดไว้ล่วงหน้าสำหรับให้โมเดลเชื่อมโยงกับข้อมูลคำติชม ได้แก่:
-   การจัดการบัญชี
-   ตรวจสอบและชำระเงิน
-   การสนับสนุนลูกค้า
-   การรับสินค้าที่หน้าร้าน
-   การจัดส่งและการเรียกคืนบรรจุภัณฑ์
-   การสั่งซื้อล่วงหน้า
-   ราคา
-   ความเป็นส่วนตัวและความปลอดภัย
-   โปรโมชันและรางวัล
-   ใบเสร็จรับเงินและการรับประกัน
-   การคืน การเปลี่ยน และการยกเลิกสินค้า
-   ความถูกต้องในการเติมเต็มคำสั่งซื้อ
-   คุณภาพของเว็บไซต์/แอป

> [!NOTE]
> ปัจจุบัน เรารองรับเฉพาะการวิเคราะห์ความคิดเห็นเกี่ยวกับคำติชมของลูกค้าที่เป็นภาษาอังกฤษเท่านั้น ในอนาคตจะมีการรองรับภาษาอื่นๆ เพิ่มเติม หากมีการอัปโหลดข้อคิดเห็นภาษาอื่น โมเดลจะยังคงแสดงผลลัพธ์ แต่ผลลัพธ์เหล่านี้จะไม่ถูกต้อง 

## <a name="prerequisites"></a>ข้อกำหนดเบื้องต้น

การวิเคราะห์ความคิดเห็นอิงจากข้อมูลข้อความเกี่ยวกับคำติชมที่ผ่าน [กระบวนการรวมข้อมูล](data-unification.md) เราขอแนะนำให้คุณ [กำหนดค่าเอนทิตีข้อมูลคำติชมของคุณเป็นเอนทิตีกิจกรรมชนิดความหมาย](map-entities.md#select-primary-key-and-semantic-type-for-attributes) (ชนิดคำติชม) ไว้ก่อน 

ในการกำหนดค่าโมเดลการวิเคราะห์ความคิดเห็น คุณต้องมี [สิทธิ์ของผู้สนับสนุน](permissions.md) เป็นอย่างน้อย

Customer Insights สามารถประมวลเรกคอร์ดคำติชมได้มากถึง 10 ล้านรายการสำหรับการเรียกใช้โมเดลเดียว โมเดลสามารถวิเคราะห์คำติชมได้ถึง 128 คำ หากข้อคิดเห็นคำติชมยาวกว่า การวิเคราะห์จะพิจารณาเฉพาะ 128 คำแรกเท่านั้น

### <a name="data-requirements"></a>ข้อกำหนดของข้อมูล
  
โดยจำเป็นต้องมีแอตทริบิวต์ข้อมูลต่อไปนี้:
- รหัสลูกค้าแบบรวม (UCID) เพื่อจับคู่เรกคอร์ดข้อมูลข้อความคำติชมกับลูกค้าแต่ละราย รหัสนี้เป็นผลลัพธ์ของ [กระบวนการรวมข้อมูล](data-unification.md)
- รหัสผลป้อนกลับ
- ประทับเวลาของคำติชม
- ข้อความผลป้อนกลับ   

> [!TIP]
> การวิเคราะห์ความคิดเห็นต้องใช้ข้อความคำติชมจากลูกค้าของคุณ ปัจจุบันสามารถกำหนดค่าเอนทิตีข้อคิดเห็นได้เพียงรายการเดียวเท่านั้น หากมีเอนทิตีข้อคิดเห็นหลายรายการ คุณสามารถรวมเอนทิตีเหล่านั้นใน Power Query ก่อนที่การนำเข้าข้อมูลจะเริ่มขึ้นได้

## <a name="configure-a-sentiment-analysis"></a>กำหนดค่าการวิเคราะห์ความคิดเห็น 

1. ใน Customer Insights ไปที่ **ระบบอัจฉริยะ** > **การคาดคะเน**.

1. บนไทล์ **การวิเคราะห์ความคิดเห็นของลูกค้า** ให้เลือก **ใช้โมเดล**

1. ในบานหน้าต่าง **การวิเคราะห์ความคิดเห็นของลูกค้า (พรีวิว)** ให้เลือก **เริ่มต้นใช้งาน**

1. ในขั้นตอน **ชื่อโมเดล** ให้ระบุ **ชื่อ** สำหรับการวิเคราะห์ของคุณ 

1. ระบุ **ชื่อเอนทิตีผลลัพธ์แง่มุมทางธุรกิจ** และ **ชื่อเอนทิตีผลลัพธ์คะแนนความคิดเห็น** แล้วเลือก **ถัดไป**

1. ในขั้นตอน **ข้อมูลที่จำเป็น** ให้เลือก **เพิ่มข้อมูล**

   :::image type="content" source="media/sentiment-add-data.png" alt-text="เพิ่มโฟลว์ข้อมูลในโมเดลการวิเคราะห์ความคิดเห็น":::

1. ในบานหน้าต่าง **เพิ่มข้อมูล** ให้เลือกชนิดความหมายเป็น **คำติชม** จากรายการ

   :::image type="content" source="media/sentiment-add-feedback-activities.png" alt-text="ขั้นตอนการกำหนดค่าเพื่อเลือกกิจกรรมคำติชมสำหรับการวิเคราะห์ความคิดเห็น":::

1. เลือกกิจกรรมที่จะใช้สำหรับการวิเคราะห์ความคิดเห็นนี้ จากนั้นเลือก **ถัดไป**
 
1. แมปแอตทริบิวต์ในข้อมูลของคุณกับแอตทริบิวต์ของโมเดล เลือก **บันทึก** เพื่อใช้การเลือกของคุณ 

1. คุณจะเห็นสถานะของการแมปข้อมูล เมื่อต้องการดำเนินการต่อ ให้คลิก **ถัดไป** 

1. ในขั้นตอน **ตรวจสอบรายละเอียดโมเดลของคุณ** ให้ตรวจสอบความถูกต้องของการกำหนดค่าการวิเคราะห์ความคิดเห็นของคุณ คุณสามารถกลับไปที่การกำหนดค่าการคาดคะเนส่วนใดก็ได้ เลือก **บันทึกและเรียกใช้** เพื่อเริ่มการวิเคราะห์ 

   :::image type="content" source="media/sentiment-model-review-config.png" alt-text="ขั้นตอนการตรวจสอบโมเดลความคิดเห็นที่แสดงรายการข้อมูลที่กำหนดค่าไว้ทั้งหมด":::

1. เลือก **เสร็จ** เพื่อออกจากประสบการณ์ใช้งานการกำหนดค่า กระบวนการนี้อาจใช้เวลาหลายชั่วโมงจึงจะเสร็จสมบูรณ์ ขึ้นอยู่กับปริมาณข้อมูลที่ใช้ 

## <a name="review-analysis-status"></a>ตรวจสอบสถานะการวิเคราะห์

1.  ไปที่ **ระบบอัจฉริยะ** > **การคาดคะเน** และเลือกแท็บ **การคาดคะเนของฉัน**
2.  เลือกการคาดคะเนที่คุณต้องการตรวจทาน
- **ชื่อการคาดคะเน**: ชื่อของการคาดคะเนที่ระบุเมื่อสร้าง
- **ชนิดการคาดคะเน**: ชนิดของโมเดลที่ใช้สำหรับการคาดคะเน
- **เอนทิตีผลลัพธ์**: ชื่อของเอนทิตีที่จะเก็บผลลัพธ์ของการคาดคะเน ไปที่ **ข้อมูล** > **เอนทิตี** เพื่อค้นหาเอนทิตีที่มีชื่อนี้
- **ฟิลด์ที่คาดคะเน**: ฟิลด์นี้มีการเติมข้อมูลสำหรับการคาดคะเนบางประเภทเท่านั้นและไม่ได้ใช้ในการคาดคะเนมูลค่าตลอดอายุการใช้งานของลูกค้า
- **สถานะ**: สถานะของการคาดคะเนที่ดำเนินการ
  - **อยู่ในคิว**: การคาดคะเนกำลังรอให้กระบวนการอื่นเสร็จสมบูรณ์
  - **กำลังรีเฟรช**: การคาดคะเนกำลังทำงานเพื่อสร้างผลลัพธ์ที่จะส่งไปยังเอนทิตีผลลัพธ์
  - **ล้มเหลว**: การดำเนินการคาดคะเนล้มเหลว ตรวจสอบบันทึก สำหรับรายละเอียดเพิ่มเติม
  - **สำเร็จแล้ว**: การคาดคะเนประสบความสำเร็จ เลือก ดู ใต้จุดไข่ปลาแนวตั้งเพื่อตรวจสอบผลลัพธ์การคาดคะเน
- **แก้ไขแล้ว**: วันที่ของการกำหนดค่าสำหรับการคาดคะเนถูกเปลี่ยน
- **รีเฟรชล่าสุด**: วันที่ที่การคาดคะเนรีเฟรชผลลัพธ์ในเอนทิตีผลลัพธ์

## <a name="manage-sentiment-analysis"></a>จัดการการวิเคราะห์ความคิดเห็น

คุณสามารถเพิ่มประสิทธิภาพ แก้ไขปัญหา รีเฟรช หรือลบการคาดคะเนได้ รีวิวรายงานความสามารถในการใช้ข้อมูลที่ป้อนเข้า เพื่อค้นหาวิธีทำให้การคาดคะเนเร็วขึ้นและเชื่อถือได้มากขึ้น สำหรับข้อมูลเพิ่มเติม ดู [จัดการการคาดคะเน](manage-predictions.md)

## <a name="review-analysis-results"></a>ตรวจสอบผลการวิเคราะห์
 
1. ไปที่ **ระบบอัจฉริยะ** > **การคาดคะเน** และเลือกแท็บ **การคาดคะเนของฉัน** 
1. เลือกชื่อของการคาดคะเนที่คุณต้องการตรวจสอบผลลัพธ์ ในกรณีนี้ ให้เลือกการวิเคราะห์ความคิดเห็นที่คุณต้องการตรวจสอบ 

### <a name="summary-tab"></a>แท็บสรุปข้อมูล

ในหน้าผลลัพธ์มีข้อมูลอยู่ด้วยกันสี่ส่วนหลักๆ 

- **คะแนนความคิดเห็นโดยเฉลี่ย**: ช่วยให้คุณเข้าใจความคิดเห็นโดยรวมของลูกค้าทุกราย คะแนนความคิดเห็นแบ่งออกเป็นสามประเภท: 
  1.    เชิงลบ (-5 > 2)
  2.    กลางๆ (-1 > 1)
  3.    เชิงบวก (2 > 5) 
  
  :::image type="content" source="media/overall-customer-sentiment.png" alt-text="การแสดงภาพความคิดเห็นโดยรวมของลูกค้า":::

- **การกระจายลูกค้าตามคะแนนความคิดเห็น**: ลูกค้าจะได้รับการจัดประเภทเป็นกลุ่มเชิงลบ กลางๆ และเชิงบวกตามคะแนนความคิดเห็นของพวกเขา วางเมาส์เหนือแถบในฮิสโตแกรมเพื่อดูจำนวนลูกค้าและคะแนนความคิดเห็นโดยเฉลี่ยในแต่ละกลุ่ม ข้อมูลนี้สามารถช่วยคุณ [สร้างกลุ่มลูกค้า](segments.md) ตามคะแนนความคิดเห็นของพวกเขาได้  

  :::image type="content" source="media/distribution-customer-sentiment.png" alt-text="แผนภูมิแท่งที่แสดงความคิดเห็นของลูกค้าผ่านกลุ่มความคิดเห็นทั้งสามแบบ":::

- **คะแนนความคิดเห็นโดยเฉลี่ยตามช่วงเวลา**: ความคิดเห็นของลูกค้าอาจเปลี่ยนแปลงได้ตลอดเวลา เรานำเสนอแนวโน้มเกี่ยวกับความคิดเห็นของลูกค้าของคุณสำหรับช่วงเวลาของข้อมูลของคุณ มุมมองนี้สามารถช่วยคุณวัดผลกระทบของโปรโมชั่นตามฤดูกาล การเปิดตัวผลิตภัณฑ์ หรือการแทรกแซงอื่นๆ ที่มีกรอบเวลาสำหรับความคิดเห็นของลูกค้า ดูกราฟโดยการเลือกปีที่สนใจจากเมนูดรอปดาวน์ 

  :::image type="content" source="media/sentiment-score-over-time.png" alt-text="แผนภูมิประวัติที่มีคะแนนความคิดเห็นในช่วงเวลาที่แสดงเป็นเส้น":::
 
- **ความคิดเห็นในแง่มุมทางธุรกิจ**: ตารางนี้แสดงความคิดเห็นโดยเฉลี่ยในแง่มุมต่างๆ ของธุรกิจ โดยสามารถช่วยวัดว่าธุรกิจของคุณมีความพึงพอใจในแง่มุมใดอยู่แล้วหรือด้านใดที่ต้องให้ความสนใจมากขึ้น เรกคอร์ดคำติชมที่ไม่สอดคล้องกับแง่มุมทางธุรกิจที่สนับสนุนจะมีการจัดประเภทภายใต้ **อื่นๆ** ตารางดังกล่าวจะจัดเรียงตามตัวอักษรตามค่าเริ่มต้น คุณสามารถแก้ไขการเรียงลำดับได้โดยการเลือกส่วนหัวของตาราง

  :::image type="content" source="media/sentiment-across-business-aspects.png" alt-text="รายการของแง่มุมทางธุรกิจที่มีค่าความคิดเห็นที่เกี่ยวข้องและจำนวนลูกค้าที่กล่าวถึง":::
 
  เลือกชื่อของแง่มุมทางธุรกิจเพื่อดูข้อมูลเพิ่มเติมว่าโมเดลมีการระบุถึงแง่มุมทางธุรกิจในลักษณะใด ในบานหน้าต่างนี้มีอยู่ด้วยกันสองส่วน: 

  - **คำที่มีอิทธิพล**: แสดงคำยอดนิยมที่มีอิทธิพลต่อการระบุแง่มุมทางธุรกิจของโมเดล AI ในคำติชมของลูกค้า 
    **แสดงคำที่ไม่เหมาะสม**: ให้คุณสามารถใส่คำที่ไม่เหมาะสมในรายการจากข้อมูลคำติชมเดิมของลูกค้าได้ ตามค่าเริ่มต้นจะปิดรายการนี้  การปิดบังคำที่ไม่เหมาะสมนั้นดำเนินการโดยโมเดล AI และอาจตรวจไม่พบคำที่ไม่เหมาะสมทั้งหมด เราทำซ้ำและฝึกเกี่ยวกับลักษณะนามต่อไปเพื่อให้เกิดประสิทธิภาพสูงสุด หากคุณตรวจพบคำที่ไม่เหมาะสมซึ่งไม่ได้รับการกรองตามที่คาดไว้ โปรดแจ้งให้เราทราบ 
    
    :::image type="content" source="media/offensive-words-sentiment.png" alt-text="รายการของคำที่มีอิทธิพลพร้อมปุ่มเปิดปิดเพื่อแสดงหรือซ่อนคำที่ไม่เหมาะสม":::
 
  - **ตัวอย่างคำติชม**: แสดงเรกคอร์ดคำติชมที่เกิดขึ้นจริงในข้อมูลของคุณ คำมีรหัสสีตามอิทธิพลที่มีต่อการระบุแง่มุมทางธุรกิจ 


### <a name="influential-words-analysis-tab"></a>แท็บการวิเคราะห์คำที่มีอิทธิพล

มีข้อมูลเพิ่มเติมสามส่วนที่อธิบายวิธีการทำงานของโมเดลความคิดเห็น
  
1. **คำยอดนิยมที่ทำให้เกิดความคิดเห็นเชิงบวก**: แสดงคำยอดนิยมที่มีอิทธิพลต่อการระบุความคิดเห็นเชิงบวกของโมเดล AI ในคำติชมของลูกค้า  
2. **คำยอดนิยมที่ทำให้เกิดความคิดเห็นเชิงลบ**: แสดงคำยอดนิยมที่มีอิทธิพลต่อการระบุความคิดเห็นเชิงลบของโมเดล AI ในคำติชมของลูกค้า  
3. **ตัวอย่างคำติชม**: แสดงเรกคอร์ดความคิดเห็นจริง โดยรายการหนึ่งมีความคิดเห็นเชิงลบและอีกรายการมีความคิดเห็นเชิงบวก คำในเรกคอร์ดคำติชมจะถูกเน้นตามการมีส่วนร่วมในคะแนนความคิดเห็นที่กำหนด คำที่มีส่วนในคะแนนความคิดเห็นเชิงบวกจะเน้นด้วยสีเขียว คำที่มีส่วนในคะแนนความคิดเห็นเชิงลบจะเน้นด้วยสีแดง
   เลือก **ดูเพิ่มเติม** เพื่อโหลดตัวอย่างคำติชมเพิ่มเติมที่ให้ข้อมูลเพิ่มเติมและบริบทเกี่ยวกับวิธีการทำงานของโมเดลความคิดเห็น
   
   :::image type="content" source="media/sentiment-feedback-samples.png" alt-text="ตัวอย่างการวิเคราะห์ความคิดเห็นเกี่ยวกับคำติชมของลูกค้า":::
 
**แสดงคำที่ไม่เหมาะสม**: ให้คุณสามารถใส่คำที่ไม่เหมาะสมในรายการจากข้อมูลคำติชมเดิมของลูกค้าได้ ตามค่าเริ่มต้นจะปิดรายการนี้  การปิดบังคำที่ไม่เหมาะสมนั้นดำเนินการโดยโมเดล AI และอาจตรวจไม่พบคำที่ไม่เหมาะสมทั้งหมด เราทำซ้ำและฝึกเกี่ยวกับลักษณะนามต่อไปเพื่อให้เกิดประสิทธิภาพสูงสุด หากคุณตรวจพบคำที่ไม่เหมาะสมซึ่งไม่ได้รับการกรองตามที่คาดไว้ โปรดแจ้งให้เราทราบ 

## <a name="act-on-analysis-results"></a>ดำเนินการตามผลการวิเคราะห์

คุณสามารถเริ่มสร้างกลุ่มลูกค้าใหม่ได้ง่ายๆ จากหน้าผลการวิเคราะห์ความคิดเห็นโดยเลือก **สร้างเซ็กเมนต์** ที่ด้านบนของหน้าผลลัพธ์ของโมเดล

:::image type="content" source="media/create-segment-model.png" alt-text="แถบคำสั่งที่มีตัวเลือกเกี่ยวกับโมเดลการคาดคะเน":::
 
## <a name="potential-bias"></a>อคติที่อาจเกิดขึ้น

เช่นเดียวกับคุณลักษณะใดๆ ที่ใช้ปัญญาประดิษฐ์เชิงคาดคะเน คุณควรตระหนักถึงอคติที่อาจเกิดขึ้นในข้อมูลที่คุณใช้คาดคะเนความคิดเห็นของลูกค้า ตัวอย่างเช่น หากคุณรวบรวมเฉพาะคำติชมทางดิจิทัล คุณอาจพลาดความคิดเห็นจากลูกค้าที่ทำธุรกิจกับคุณโดยตรงเป็นหลัก ซึ่งอาจส่งผลต่อผลลัพธ์ของคุณลักษณะ

เนื่องจากคุณลักษณะนี้ใช้วิธีการแบบอัตโนมัติในการประเมินข้อมูลและทำการคาดคะเนตามข้อมูลนั้น ดังนั้นจึงมีความสามารถในการใช้เป็นวิธีการสร้างโปรไฟล์ได้ตามเงื่อนไขที่กำหนดโดยข้อบังคับทั่วไปเกี่ยวกับการคุ้มครองข้อมูล ("GDPR") การใช้คุณลักษณะนี้เพื่อประมวลผลข้อมูลของคุณอาจอยู่ภายใต้ GDPR หรือกฎหมายหรือข้อบังคับอื่น ๆ คุณมีหน้าที่รับผิดชอบในการตรวจสอบให้แน่ใจว่าการใช้ Dynamics 365 Customer Insights ของคุณ รวมถึงการวิเคราะห์ความคิดเห็นสอดคล้องกับกฎหมายและข้อบังคับที่เกี่ยวข้องทั้งหมด รวมถึงกฎหมายที่เกี่ยวข้องกับความเป็นส่วนตัว ข้อมูลส่วนบุคคล ข้อมูลไบโอเมตริก การคุ้มครองข้อมูลส่วนบุคคล และการรักษาความลับของการติดต่อสื่อสาร

[!INCLUDE [footer-include](includes/footer-banner.md)]

