---
title: ส่งออกเซ็กเมนต์ไปยัง DotDigital (พรีวิว)
description: เรียนรู้วิธีกำหนดค่าการเชื่อมต่อและการส่งออกไปยัง DotDigital
ms.date: 10/08/2021
ms.reviewer: mhart
ms.subservice: audience-insights
ms.topic: how-to
author: pkieffer
ms.author: philk
manager: shellyha
ms.openlocfilehash: af0cce4edb9d47247c79ae08491366349da98b1c
ms.sourcegitcommit: dca46afb9e23ba87a0ff59a1776c1d139e209a32
ms.translationtype: HT
ms.contentlocale: th-TH
ms.lasthandoff: 06/29/2022
ms.locfileid: "9081942"
---
# <a name="export-segments-to-dotdigital-preview"></a>ส่งออกเซ็กเมนต์ไปยัง DotDigital (พรีวิว)

ส่งออกส่วนของโปรไฟล์ลูกค้าแบบรวมไปยังสมุดที่อยู่ DotDigital และใช้สำหรับการส่งเสริมการขาย การตลาดทางอีเมล และเพื่อสร้างกลุ่มลูกค้าด้วย DotDigital 

## <a name="prerequisites-for-a-connection"></a>ข้อกำหนดเบื้องต้นสำหรับการเชื่อมต่อ

-   คุณมี [บัญชี DotDigital](https://dotdigital.com/) และได้สร้าง [ผู้ใช้ API](https://support.dotdigital.com/hc/articles/115001718730-How-do-I-create-an-API-user) คุณจะต้องใช้ข้อมูลประจำตัวของผู้ใช้ API เพื่อสร้างการเชื่อมต่อ
-   มีสมุดรายชื่อที่มีอยู่ใน DotDigital และรหัสที่เกี่ยวข้อง คุณสามารถดูรหัสได้ใน URL เมื่อเลือกและเปิดสมุดรายชื่อ สำหรับข้อมูลเพิ่มเติม โปรดดู [สมุดรายชื่อ DotDigital](https://support.dotdigital.com/hc/articles/212211968-Creating-an-address-book)
-   คุณ [กำหนดค่าเซ็กเมนต์](segments.md) ใน Customer Insights
-   โปรไฟล์ลูกค้าแบบรวมในเซ็กเมนต์ที่ส่งออกประกอบด้วยฟิลด์ที่แสดงที่อยู่อีเมล

## <a name="known-limitations"></a>ข้อจำกัดที่ทราบ

- โปรไฟล์ลูกค้าสูงสุด 1 ล้านรายต่อการส่งออกไปยัง DotDigital
- การส่งออกไปยัง DotDigital จำกัดเฉพาะเซ็กเมนต์
- การส่งออกเซ็กเมนต์ที่มีโปรไฟล์ลูกค้าทั้งหมด 1 ล้านโปรไฟล์อาจใช้เวลานานถึง 3 ชั่วโมง เนื่องจากข้อจำกัดด้านผู้ให้บริการ 
- จำนวนโปรไฟล์ลูกค้าที่คุณสามารถส่งออกไปยัง DotDigital จะขึ้นอยู่กับและจำกัดตามสัญญาของคุณกับ DotDigital

## <a name="set-up-connection-to-dotdigital"></a>ตั้งค่าการเชื่อมต่อไปยัง DotDigital

1. ไปที่ **การจัดการ** > **การเชื่อมต่อ**

1. เลือก **เพิ่มการเชื่อมต่อ** และเลือก **DotDigital** เพื่อกำหนดค่าการเชื่อมต่อ

1. ตั้งชื่อที่เป็นที่รู้จักให้การเชื่อมต่อของคุณในฟิลด์ **ชื่อที่แสดง** ชื่อและชนิดของการเชื่อมต่ออธิบายการเชื่อมต่อนี้ เราขอแนะนำให้เลือกชื่อที่อธิบายวัตถุประสงค์และเป้าหมายของการเชื่อมต่อ

1. เลือกผู้ที่สามารถใช้การเชื่อมต่อนี้ หากคุณไม่ดำเนินการใด ๆ ค่าเริ่มต้นจะเป็นผู้ดูแลระบบ สำหรับข้อมูลเพิ่มเติม โปรดดู [อนุญาตให้ผู้สนับสนุนใช้การเชื่อมต่อสำหรับการส่งออก](connections.md#allow-contributors-to-use-a-connection-for-exports)

1. ป้อน **ชื่อผู้ใช้และรหัสผ่าน API DotDigital** ของคุณ 

1. ป้อน **[รหัสสมุดรายชื่อ DotDigital](https://support.dotdigital.com/hc/articles/212211968-Creating-an-address-book)**

1. เลือก **ฉันเห็นด้วย** เพื่อยืนยัน **ความเป็นส่วนตัวของข้อมูลและการปฏิบัติตามกฎระเบียบ**

1. เลือก **เชื่อมต่อ** เพื่อเริ่มต้นการเชื่อมต่อกับ DotDigital

1. เลือก **เพิ่มตัวเองเป็นผู้ใช้ที่ส่งออก** และให้ข้อมูลประจำตัวของ Customer Insights ของคุณ

1. ให้เลือก **บันทึก** เพื่อทำการเชื่อมต่อให้เสร็จสิ้น 

## <a name="configure-an-export"></a>กำหนดค่าการส่งออก

คุณสามารถกำหนดค่าการส่งออกนี้ได้หากคุณสามารถเข้าถึงการเชื่อมต่อชนิดนี้ได้ ดูข้อมูลเพิ่มเติมที่ [สิทธิ์ที่จำเป็นในการกำหนดค่าการส่งออก](export-destinations.md#set-up-a-new-export)

1. ไปที่ **ข้อมูล** > **การส่งออก**

1. หากต้องการสร้างการส่งออกใหม่ เลือก **เพิ่มปลายทาง**

1. ในฟิลด์ **การเชื่อมต่อสำหรับการส่งออก** เลือกการเชื่อมต่อจากส่วน DotDigital หากคุณไม่เห็นชื่อส่วนนี้ แสดงว่าคุณไม่สามารถใช้การเชื่อมต่อชนิดนี้ได้


1. ในส่วน **การจับคู่ข้อมูล** ในฟิลด์ **อีเมล** เลือกฟิลด์ที่แสดงถึงที่อยู่อีเมลของลูกค้า ทำซ้ำขั้นตอนเดียวกันสำหรับฟิลด์ที่ไม่บังคับอื่น ๆ เช่น **ชื่อ**, **นามสกุล**, **ชื่อเต็ม**, **เพศ** และ **รหัสไปรษณีย์**

1. เลือกเซ็กเมนต์ที่คุณต้องการส่งออก คุณสามารถส่งออกโปรไฟล์ลูกค้าไปยัง DotDigital ได้มากถึง 1 ล้านโปรไฟล์

1. เลือก **บันทึก**

การบันทึกการส่งออกไม่ได้เรียกใช้การส่งออกในทันที

การส่งออกทำงานกับทุก ๆ [การรีเฟรชตามกำหนดการ](system.md#schedule-tab) นอกจากนี้คุณยังสามารถ [ส่งออกข้อมูลตามความต้องการ](export-destinations.md#run-exports-on-demand) 
 
ใน DotDigital คุณสามารถค้นหาเซ็กเมนต์ของคุณได้ใน [สมุดรายชื่อ DotDigital](https://support.dotdigital.com/hc/articles/212211968-Creating-an-address-book)


## <a name="data-privacy-and-compliance"></a>ความเป็นส่วนตัวของข้อมูลและการปฏิบัติตามกฎระเบียบ

เมื่อคุณเปิดใช้งาน Dynamics 365 Customer Insights ในการส่งข้อมูลไปยัง DotDigital คุณอนุญาตให้ถ่ายโอนข้อมูลนอกขอบเขตการปฏิบัติตามข้อกำหนดสำหรับ Dynamics 365 Customer Insights รวมถึงข้อมูลที่อาจมีความละเอียดอ่อน เช่น ข้อมูลส่วนบุคคล Microsoft จะถ่ายโอนข้อมูลดังกล่าวตามคำสั่งของคุณ แต่คุณมีหน้าที่รับผิดชอบในการตรวจสอบว่า DotDigital ปฏิบัติตามข้อผูกพันด้านความเป็นส่วนตัวหรือความปลอดภัยที่คุณอาจมี สำหรับข้อมูลเพิ่มเติม ดู [คำชี้แจงสิทธิส่วนบุคคลของ Microsoft](https://go.microsoft.com/fwlink/?linkid=396732)
ผู้ดูแลระบบ Dynamics 365 Customer Insights ของคุณเอาปลายทางการส่งออกเมื่อใดก็ได้เพื่อยกเลิกการใช้ฟังก์ชันนี้


[!INCLUDE [footer-include](includes/footer-banner.md)]
