---
title: ปรับแต่งประสบการณ์ของคุณด้วยข้อมูลเกี่ยวกับผู้ใช้ที่รู้จักและไม่รู้จัก
description: รวมข้อมูลเกี่ยวกับผู้ใช้ที่ไม่เคยรู้จักมาก่อนหน้าเมื่อคุณทราบตัวตนของพวกเขา
ms.date: 07/07/2022
ms.reviewer: mhart
ms.subservice: audience-insights
ms.topic: conceptual
author: mukeshpo
ms.author: mukeshpo
manager: shellyha
searchScope:
- ci-system-diagnostic
- customerInsights
ms.openlocfilehash: ff99721bef0004bc8cae1ec14ff9df16cbb0682e
ms.sourcegitcommit: ece8ff732490ecd3b3421ab273f331e6fd46a7f7
ms.translationtype: HT
ms.contentlocale: th-TH
ms.lasthandoff: 07/19/2022
ms.locfileid: "9173805"
---
# <a name="personalize-your-experiences-with-data-about-known-and-unknown-users"></a>ปรับแต่งประสบการณ์ของคุณด้วยข้อมูลเกี่ยวกับผู้ใช้ที่รู้จักและไม่รู้จัก

การจัดการข้อมูลลูกค้าไม่ใช่ความท้าทายใหม่ แต่เป็นเรื่องยากขึ้นเรื่อยๆ เมื่อผู้ใช้สำรวจช่องทางดิจิทัลต่างๆ ที่แบรนด์นำเสนอ ผู้ใช้ที่มีการรู้จัก (ได้รับการรับรองความถูกต้อง) ในช่องทางหนึ่งจะไม่เป็นที่รู้จัก (ไม่ได้รับรองความถูกต้อง) ในอีกช่องทางหนึ่งหากไม่ได้ลงชื่อเข้าใช้ ปัญหาที่มักเกิดคือผู้ใช้ที่ไม่ได้รับการรับรองความถูกต้อง (ที่ไม่รู้จัก) ไม่มีรหัสที่ใช้ร่วมกัน รหัสดังกล่าวสามารถใช้เชื่อมโยงแอตทริบิวต์โปรไฟล์ที่มีความหมายและสร้างโปรไฟล์ลูกค้าที่เป็นหนึ่งเดียว Customer Insights ช่วยแก้ปัญหานี้โดยการนำเข้าข้อมูลจากวิธีการติดตามบนระบบต้นทางของคุณ โปรไฟล์ที่ไม่รู้จักและที่รู้จักที่รวมกันทำให้องค์กรสามารถดูโปรไฟล์ที่เป็นปัจจุบันและธุรกรรมในอดีต พฤติกรรม และข้อมูลทางประชากรได้อย่างสมบูรณ์ พร้อมกับยังก้าวไปอีกขั้นด้วยการให้วิธีแก้ไขปัญหาข้อมูลประจำตัวที่ช่วยให้คุณสามารถรวมกิจกรรมของลูกค้าในหลายช่องทาง รวมทั้งเว็บไซต์ของคุณ การซื้อในร้านค้า โปรแกรมสะสมคะแนน และอื่นๆ

## <a name="sample-scenario"></a>สถานการณ์ตัวอย่าง

ลองนึกถึงเครือร้านกาแฟซึ่งมีฐานลูกค้ากว้างๆ ที่ซื้อกาแฟและอาหารในร้านค้าและสั่งผลิตภัณฑ์ทางออนไลน์ บ่อยครั้งที่ผู้เยี่ยมชมออนไลน์ไม่ได้รับการรับรองความถูกต้องเมื่อเรียกดูผลิตภัณฑ์ ทำให้เป็น "ผู้ใช้ที่ไม่รู้จัก" เป็นเรื่องยากสำหรับเครือร้านกาแฟจะมอบข้อเสนอและประสบการณ์ที่เป็นส่วนตัวหากผู้ใช้ไม่เป็นที่รู้จัก ในทางกลับกัน ลูกค้าสามารถลงชื่อเข้าใช้บัญชีของตนและกลายเป็น "ผู้ใช้ที่รู้จัก" ของบริษัทด้วยการเข้าร่วมระบบสมาชิก ซึ่งจะทำให้ได้รับประสบการณ์ที่เป็นส่วนตัวมากขึ้น Customer Insights สามารถช่วยให้เครือร้านกาแฟได้รับข้อมูลเชิงลึกเกี่ยวกับผู้ใช้ที่รู้จักและไม่รู้จักมาก่อน

ด้วย Customer Insights บริษัทสามารถรวมโปรไฟล์ลูกค้าเข้ากับข้อมูลกิจกรรมจากเซสชันที่ไม่ผ่านการรับรองความถูกต้อง (ไม่รู้จัก) หลังจากที่ผู้ใช้ลงชื่อเข้าใช้และเป็นที่รู้จัก เครือร้านกาแฟสามารถนำข้อมูลจากแหล่งข้อมูลอื่นโดยใช้ตัวเชื่อมต่อในตัวใน Customer Insights เพื่อรวมข้อมูลประจำตัวของลูกค้าจากช่องทางต่างๆ

## <a name="prerequisites"></a>ข้อกำหนดเบื้องต้น

- ข้อมูลเว็บจะมีการรวบรวมและมี "รหัสผู้เยี่ยม" สำหรับผู้เยี่ยมชมทั้งหมด
- ข้อมูลเว็บมี "รหัสผู้ใช้ที่ได้รับการรับรองความถูกต้อง" สำหรับผู้เยี่ยมชมที่ลงชื่อเข้าใช้ รหัสเหล่านี้เชื่อมโยงกับระบบสมาชิก
- ข้อมูลเหตุการณ์ที่มีมูลค่าสูง เช่น "การดูผลิตภัณฑ์" และ "เช็คเอาท์" ถูกกำหนดและรวมไว้ในข้อมูลต้นทางพร้อมกับประทับเวลาของเหตุการณ์และรหัสเหตุการณ์

ตารางต่อไปนี้แสดงตัวอย่างง่ายๆ ว่าสามารถบันทึกเหตุการณ์บนเว็บที่มีมูลค่าสูงได้อย่างไร

|EventID|EventTimeStamp|UserID|LoyaltyID|EventName|
|--|--|--|--|--|
|1|07-23-2022 10:00:00|abc123|--|การดูผลิตภัณฑ์|
|2|07-23-2022 10:05:00|abc123|707|การลงชื่อเข้าใช้ของสมาชิก|
|3|07-23-2022 10:10:00|abc123|707|เช็คเอาท์|
|4|07-23-2022 10:20:00|xyz789|--|การดูผลิตภัณฑ์|

## <a name="data-ingestion"></a>การนำเข้าข้อมูล

ข้อมูลเกี่ยวกับลูกค้าสามารถมาจากเว็บไซต์ของคุณเป็นข้อมูลเหตุการณ์ และสามารถเก็บไว้ในบริการวิเคราะห์ข้อมูลภายในองค์กรหรือบุคคลที่สามของคุณ ข้อมูลเว็บประกอบด้วยผู้ใช้ที่รู้จักและไม่รู้จักหากเว็บไซต์มีขั้นตอนการรับรองความถูกต้องที่รวมเข้ากับบริการรับรองความถูกต้อง ตัวอย่างเช่น ระบบอีคอมเมิร์ซที่กำหนดให้ผู้ใช้ระบุรายละเอียดทั้งหมดเพื่อทำธุรกรรมการซื้อให้เสร็จสิ้น หรือระบบสมาชิกที่ต้องการการรับรองความถูกต้องเพื่อยืนยันผู้รับส่วนลดของรางวัลที่ถูกต้อง

ข้อมูลเหตุการณ์ในตัวอย่างของเราด้านบนมีรหัสโปรไฟล์ที่แตกต่างกันของผู้ใช้ที่รู้จักและไม่รู้จัก ในเหตุการณ์ที่ 1 และ 4 ผู้ใช้จะไม่เป็นที่รู้จักในขณะที่ในเหตุการณ์ที่ 2 และ 3 ผู้ใช้ที่มีรหัส abc123 ลงชื่อสมัครใช้โปรแกรมตอบแทนลูกค้าสมาชิก

:::image type="content" source="media/website-data-source.png" alt-text="แหล่งข้อมูลที่มีเว็บไซต์ Contoso":::

สำหรับข้อมูลเพิ่มเติมเกี่ยวกับตัวเลือกที่มีอยู่สำหรับการนำเข้าข้อมูล โปรดดู [ภาพรวมแหล่งข้อมูล](data-sources.md)

## <a name="data-unification"></a>การรวมข้อมูล

การรวมข้อมูลประจำตัวที่ไม่รู้จักเข้ากับข้อมูลประจำตัวที่รู้จักช่วยให้สามารถดำเนินการตั้งค่าส่วนบุคคลตามพฤติกรรมของผู้ใช้ โดยไม่คำนึงถึงสถานะโปรไฟล์ของพวกเขา (รู้จักหรือไม่รู้จัก) เนื้อหาที่ปรับเป็นแบบส่วนบุคคลสำหรับผู้ใช้ทั้งหมดช่วยให้ลูกค้าเข้าถึงผลิตภัณฑ์หรือบริการที่เกี่ยวข้องมากที่สุดที่พวกเขาสนใจในขณะนั้นได้อย่างรวดเร็ว

เนื่องจากผู้ใช้บางคนในข้อมูลของเราเป็นที่รู้จัก เราจึงสามารถใช้ Customer Insights เพื่อรวมข้อมูลนั้นเข้ากับโปรไฟล์ของผู้ใช้ได้ สำหรับข้อมูลเพิ่มเติมเกี่ยวกับการรวมโปรไฟล์ลูกค้า โปรดดู [ภาพรวมการรวมข้อมูล](data-unification.md)

1. เลือกฟิลด์ต้นทางจากเอนทิตีข้อมูลเว็บ ใช้ข้อมูลโปรไฟล์ที่เก็บไว้ในข้อมูลเว็บของคุณและเลือกฟิลด์ที่แสดงรหัสที่มีข้อมูลพื้นฐานของบุคคล

   :::image type="content" source="media/website-source-fields.png" alt-text="ฟิลด์ต้นทางสำหรับแหล่งข้อมูลบนเว็บ":::

1. เพิ่มกฎเพื่อรวมเรกคอร์ดที่ซ้ำกัน สำหรับข้อมูลเว็บ ให้เลือกข้อมูลที่กรอกมากที่สุด

1. กำหนดค่ากฎและเงื่อนไขการจับคู่ ข้อมูลเหตุการณ์ของโปรไฟล์เว็บในตัวอย่างนี้จะจับคู่กับรหัสกับโปรไฟล์จากแหล่งข้อมูลอื่นๆ ที่มีข้อมูลลูกค้า ตั้งค่ากฎการจับคู่แบบตรงทั้งหมดสำหรับรหัสเป็นกฎที่แยกจากกันกับเอนทิตีโปรไฟล์อื่นๆ แต่ละรายการที่มีคีย์หลักหรือรหัสที่ตรงกัน ในตัวอย่าง ข้อมูลโปรไฟล์เหตุการณ์บนเว็บมีการใช้เป็นเอนทิตีที่ตรงกันล่าสุด เพื่อให้ข้อมูลโปรไฟล์อื่นๆ ถูกรวมไว้ก่อน
   1. การไม่เลือก **รวมเรกคอร์ดทั้งหมด** จะสร้างโปรไฟล์แบบรวมสำหรับผู้ใช้ที่รู้จักและรวมรหัสผู้ใช้ที่ไม่รู้จักที่เกี่ยวข้อง ซึ่งเป็นประโยชน์ในสถานการณ์ที่คุณสนใจที่จะดูกิจกรรมเชิงพฤติกรรมที่ผ่านมาของผู้ใช้ที่รู้จักในขณะที่พวกเขายังไม่ทราบ
   1. การเลือก **รวมเรกคอร์ดทั้งหมด** จะสร้างบันทึกโปรไฟล์แยกต่างหากสำหรับผู้ใช้ที่ไม่รู้จัก ผู้ใช้ที่ไม่รู้จักจะได้รับรหัสลูกค้าที่ไม่ซ้ำ ในอนาคต เมื่อโปรไฟล์ที่รู้จักมีการเชื่อมโยงในข้อมูลโปรไฟล์กิจกรรมบนเว็บ จากนั้นคุณจะสามารถดูและใช้งานการเดินทางของผู้ใช้ที่รู้จักใหม่เพื่อปรับเปลี่ยนให้เป็นแบบเฉพาะตามข้อมูลพฤติกรรมที่ไม่รู้จักในอดีตได้เช่นกัน

:::image type="content" source="media/website-match-rule.png" alt-text="กฎการจับคู่สำหรับเอนทิตีแหล่งข้อมูลเว็บไซต์":::

## <a name="get-insights"></a>รับข้อมูลเชิงลึก

หากมีการสร้างโปรไฟล์ลูกค้าสำหรับผู้ใช้ที่ไม่รู้จักและรู้จัก ข้อมูลเหตุการณ์บนเว็บที่มีมูลค่าสูงสามารถใช้เป็น [กิจกรรม](activities.md) กิจกรรมเหล่านี้สามารถใช้สร้างข้อมูลเชิงลึกเพิ่มเติมได้ ตัวอย่างเช่น ลูกค้าที่เข้าชมเว็บไซต์เมื่อหกเดือนก่อน (โดยที่ยังไม่รู้จัก) หรือลูกค้าที่ไม่มีรหัสสมาชิกไม่เคยเช็คเอาท์

:::image type="content" source="media/website-known-unknown.png" alt-text="ภาพหน้าจอของหน้าลูกค้าที่มีลูกค้าที่รู้จักและไม่รู้จัก":::

[เพิ่ม](enrichment-hub.md) ข้อมูลของคุณ สร้าง [การวัด](measures.md) และสร้าง [เซ็กเมนต์](segments.md) เพื่อการเปิดใช้งานต่อไป

ตัวอย่างเช่น คุณสามารถสร้างเซ็กเมนต์ของผู้ใช้ที่รู้จักซึ่งดูผลิตภัณฑ์บางอย่างแต่ไม่เคยเช็คเอาท์

สำหรับข้อมูลเพิ่มเติม โปรดดู [ภาพรวมของเซ็กเมนต์](segments.md)

## <a name="activate-insights"></a>เริ่มการใช้งานข้อมูลเชิงลึก

มีหลายวิธีในการส่งออกข้อมูลของคุณและดำเนินการตามข้อมูลเชิงลึกที่สำคัญ

สำหรับข้อมูลเพิ่มเติม โปรดดู [ภาพรวมของการส่งออก](export-destinations.md)
